#+TITLE: 丹方鑑源--獨孤滔
#+DATE: 2016-06-11 12:27:10
#+SOURCE: github.com/kanripo/KR5c0325 master 9ba70683                
丹方鑑源卷上(中下/同卷)如五
　　　　紫閤山叟獨孤淊撰
　　　金銀篇第一
麩金(岀漢江昌江五溪或如苽子形新羅金)
　(帶青色怯甚有僞者銀作却鞴了白色若)
　(鍮石者焼黒天生牙此是也亦曰黄牙)
生銀(出洛平藍盧氏縣暈色打破內即白生)
　(於鉛坑中形或如笋子此有變化之道亦)
　(曰自然牙亦曰生鉛亦曰自然鉛也)
山澤熟金(大凡可爲器物此死質性巳堅頑)
　(矣制朱砂水銀若爲器可爲利術不堪食)
　(縁納金氣於內金性有毒)
白銀(可爲器物與前同可用結砂子入用也)
水銀銀(可以鈎金亦湧泉匱中用蓋藉其死)
　(水銀也)
朱砂銀(用母制者不堪不用母成者亦可鈎)
　(黄金也)
鉛銀(亦鉛中所出此銀冶中者稍似精異可)
　(爲器養丹砂)
錫銀鐵銀(無變化之氣也)
紅銀(可鈎金亦可點爲獨體丹陽)
子母銀(以汞結銀養炬火不走可分養無休)
　(息)
武昌銅(出鄂州白慢可㸃丹陽銀及鍮石蕃)
　(摺銅東川赤札銅爲丹陽熱打不裂)
自然銅(可服食也)
銅粉(熟銅粉補人傷折可與丹砂同制伏)
鐡礠石(鐵精可用)
鉛銀(鉛者不岀銀熟鉛是也嘉州隴陀和出)
　(鉛精精華也有變化)
白鉛(亦曰紫眞鉛)
釣脚鉛(岀雅州諸縣形如皂子如科斗子黑)
　(色出土山澗沙溪中可乾汞銀亦曰於鉛)
草節鉛(即嘉州生鉛未鍜爲熟者打破脆焼)
　(如硫黄)
信州鉛(全不可用蓋雜銅氣也尤不可作玉)
盧氏鉛(此鉛用即力不及嘉州直須泚瀛砂)
　(惡)
隂平鉛(出劔剛鐵之苗不可入用鉛蘇入汞)
　(了以醋氣蒸之白硫與霜同)
鉛黄花(投汞入出養自浮面上取之炒黄丹)
　　(入取之亦是也)
錫可爲銀(𥐼砂入即硬入鉛止聲)
水銀(朱砂中抽者妙帛上動有鼠尾是入鉛)
　(也大段畏酸澁之石也)
訣曰欲得水銀死無過死水銀契曰狐兔不
乳馬鷰雀不生鳯又曰種禾當用粟覆雞當
用卵又曰異類不同宗安能合體居元陽曰
金化金兮銀化銀金蛺蝶銀蠶皆大治黃白
術皆用
　　　諸黄篇第二
雄黄(訣曰雄黄千年化爲黄金黃帝曰雄黄)
　(化銅武都者上西蕃者次鐡色者上雞冠)
　(者次沉水銀脚鐵末上拭了旋有黃衣生)
　(者上)
雌黄(淄成者即黑色乾輕如焦錫塊臭黄作)
　(者硬而無衣試法但於甲上磨上甲者好)
　(又熱燒熨斗底以雌劃之如赤黄線一道)
　(者好造黄金非此不成)
雌黃(背陰者雌也能柔五金亦可乾汞舶上)
　(如噀血者上湘南者次青者尤佳葉子上)
　(可轉硫黄可伏粉霜)
砒黄(出信州可飛爲白霜能化銅可食可乾)
　(汞可爲丹砂匱)
蛇黃(可爲丹砂匱伏火可爲匱)
石中黄(可乾汞出金色也)
石硫黃(可制汞)
訣曰硫黄見五金而黑得水銀而赤亦曰黃
男亦曰黄牙爲根是也臭黃化銅
　　　諸砂篇第三
朱砂(記曰丹砂水精得金乃并辰錦及五溪)
　(有芙蓉箭鏃鏡面鐡色光明等砂巳上皆)
　(可餌食變鍊黄白之道)
商州砂(不可用黔中朱砂亦不可用含水銀)
　(大隂之氣隨金銀銅鉛之氣火可化爲異)
　(質也)
𥐼砂(出北庭有黄者)
訣曰謂之金賊能制合群藥之中使也亦有
制雄雌之力也
大朋砂(能制汞能啞銅聲大朋砂出果州可)
　(結砂子)
針砂(可制硫黄爲紫粉可鐵泥固済)
胡女砂(一名銀黄出銀治中能軟鐵可伏丹)
　(砂)
鸞砂(出藍田江豆大黑色可作匱)
海白砂(可爲外匱能通火氣)
　　　諸礬篇第四
黃礬(舶上者好瓜州者上文會者次西川於)
　(皂礬中揀黄者將出不出堪引得金線起)
　(者爲上可化水銀爲金亦能化鐵)
紫礬(波斯者如紫石能化銀爲金亦乾汞文)
　(州者如黑錫塊)
白礬(乾汞用可淬锡可制諸黄)
波斯白礬(形如棘針能乾汞)
青礬(可養丹砂煑銅)
緑礬(可制汞出金色)
皂礬可(制汞爲粉霜)
雞屎礬(制汞出金色也)
崑崙礬(制汞養丹砂)
鐵礬(出太原文水縣狀如赤石脂金星者是)
　(眞可制硫黄)
柳絮礬(可養丹砂結汞和匱)
絳礬(結砂子)
雲母礬(結汞)
膽子礬(蒲州可化銀爲金結汞出金色)
雪礬(乾汞制粉霜)
天漏礬(軟葉子鐵出蓬州天漏山白色)
粥礬(煑鋼)
鴨屎礬(出藍田銀冶結汞)
雞毛礬(結砂子)
句容礬(出金色結汞)
宣州期礬(出绿礬中深青瑩淨者可爲匱)
礬石(能化銅鐵爲銀)
　　　諸青篇第五
空青(能化銅作銀結汞砂子)
曾青(結汞制丹砂蓋含金氣之所生)
白青(堪爲劍)
大青(造绿玉用)
石青(化銅)
丹方鑑源卷上
丹方鑑源卷中
　　　諸石篇第六
礠石(四面熁鐡者上伏丹砂養汞去銀暈硬)
　(汞)
乳石(可爲外匱也)
鉛牙石(出鉛坑中黄白色可制丹砂)
握雪礜(石出曲灘驛盛寒有髓生於石上可)
　　(採一分結十兩汞)
金星礜石(乾汞用制丹砂制𥐼砂)
銀星礜(乾汞用制𥐼砂制丹砂)
特生礜(可用伏𥐼砂)
　紅皮礜(伏丹砂養汞)
桃花礜石(乾汞)
紫礜石(可制汞)
陽起石(爲外匱)
長理石(可食)
賀母石(如銀礦養丹砂)
滑石(制雄雌爲外匱)
寒水石(爲匱制丹砂制玄精)
秋石(可作白玉硫𥕮)
浮水石(去藥中惡物)
辟石(黑色伏砒粉霜縮賀中用)
蜂窠(石可作外匱)
凝水石(可作油衣可食)
獨石(外匱)
硝石(玉金之使制砒制硫黄可作玉)
　　　諸石中藥第七
石膏(桂州可結汞)
石脂(固濟外匱)
石膽(河中八𥟀化銀爲金化鐵爲銅出色去)
　(暈)
石麒麟碣(出金色)
石炭(伏硫黃去錫暈制雄雌制硇砂少可用)
石乳(可作外匱)
石花(可結砂子)
石甘穗(文如錫結砂子出金色)
石緑(結砂子)
石霜(結砂子)
石殭蠶(制丹砂)
石髓(可結砂子)
紫石英(赤白者可食爲匱用)
　　　諸霜第八
粉霜(化銅)
砒霜(化銅乾汞)
大便霜(制丹砂治風)
桑霜(制丹砂硫黄)
　　　諸鹽篇第九
鹽精(如水精出鹽池制汞制丹砂)
戎鹽(赤黑二色出西戎壘卯制丹砂乾汞)
蠻鹽(可伏雄雌作金用紅鹽爲上也)
青鹽(鄜州可乾汞制丹砂)
新羅黄鹽(化汞成金可養丹砂煑汞)
鹵鹽(煑四黄)
崖鹽(出陵州亦曰生鹽如白礬養丹砂乾汞)
鹽緑(結砂子)
鹽膽(煑四黄銲物)
　　　諸粉篇第十
定粉(可制雄養丹砂)
胡粉(可制硫黄作匱)
蚌粉(制硫黄)
膩粉(伏者化銅)
雲母粉(制汞伏丹砂可食)
　　　諸硝篇第十一
馬牙硝(養丹砂制𥐼砂)
朴硝(煑硫黄反雌雄)
縮水硝(乾汞養丹砂)
芒硝(伏雄)
坑硝(可伏朱砂)
　　　諸水篇第十二
水精(養丹砂)
茅屋雨水(煑雲母)
蜜水(煑丹砂)
　　　諸土篇第十三
土母(赤色三學山伏𥐼砂)
土黄(制雄黄)
伏龍肝(十年竃下掘深一尺有一行如紫磁)
　(是也伏丹砂能縮賀)
苞金土(結砂子)
代赭土(出金色)
鉛坑赤土(造丹砂銀)
地髓(出均房制丹砂)
赤鳥脚(可爲外匱)


丹方鑑源卷中















丹方鑑源卷下
　　　雜藥篇第十四
黄丹(伏砒制硇砂制硫黄)
玄精(養丹砂制硫黃)
蚩尤骨(作外匱)
雲英(可養丹砂)
雲母(制硫黃乾汞)
五色禹餘粮(乾汞)
太隂玄精(制丹砂伏硫黃)
玉末砂(養丹砂)
銅黄(固濟)
香墨(能固濟)
蜜栗子(乾汞)
榆甘子(柔五金)
乳香(啞銅)
　　　雜藥汁篇第十五
酥(溲藥用也)
乳出一切(火毒)
苦酒膽礬左味米醋(右味煑四黄化諸藥)
小便(煑白礬伏硫黄)
　　　諸油篇第十六
大麻油(煑鉛自結汞)
苣勝油紫酥油(柔五金澗八石)
骨律蔓子(煑汞)
萆麻油(煑錫)
礜石油(結汞)
石腦油(化銅制砒霜)
　　　諸脂髓篇第十七
牛脂(軟銅)
羊脂(柔銀)
銅骨(可伏𥐼)
𦍩羊角(縮錫)
猪脂(煑銅錫)
蝟脂(伏雄)
駱駞脂(柔金)
驢馬脂(柔五金)
鳥賊魚骨(澹鹽)
　　　諸鳥獸糞篇第十八
雀糞(伏砒)
馬冀(養一切藥力大)
狗白糞(煑銅)
牛糞(抽銅暈)
蚯蚓糞(固濟)
寒號鳥糞(縮錫)
鵓鸽糞(縮錫)
　　　諸灰篇第十九
紅心灰蓧(制礬)
蕎麥灰煑(粉霜)
仙娥草灰(制硫黄)
不灰木灰(煑汞)
苞金草灰(結汞)
馬齒灰(煑丹砂結汞)
益母草灰(制硫黄)
紫葛灰(制硝)
桑灰(制硫黄伏𥐼砂)
菵草灰(制雌雄二黄)
婆羅門灰(煑汞)
禾草灰(抽錫暈)
芹槿灰(制朱砂硫黄)
鬱金根灰(結砂子)
冬瓜蔓灰𥐼𥐼𥐼𥐼𥐼𥐼𥐼
紙灰(能藏火可久)
打銀灰(點緑玉)
　　　諸草汁篇第二十
五枝草(結砂子)
章陸(拔錫)
蒼耳(抽錫暈)
五色仁莧(煑砂子)
猪皮草(結砂子)
天劔草(煑汞)
𥣻麻汁(渡樂)
續荽草(結汞)
虎耳草(煑砂子)
水田翁草(煑汞)
獨麥草(一名山封子淬錫)
梔子(淬金)
七節草(結砂子)
萵苣(以硫黄種之結砂子制朱砂)
馬鞭草(縮錫砂)
銀線草(結砂子)
海芋(伏𥐼)
五倍子(枯鉛)
柳膠(結砂子)
　　　雜要篇第二十一
黑豆(柔丹陽)
附子(煑丹陽)
巴豆(軟銅去暈結砂子)
苦瓠(煑汞)
浮萍草(㐲硫黄)
　　藥泥篇第二十二
鐵泥(淬針砂爲粉入六一爲泥)
鹽膠泥(以雞子清杵鹽成泥)
礬泥(研爲粉入六一固濟尤妙)
　　　辯火篇第二十三
牛糞火(句藥力大子東炭是也)
馬糞(火同上)
糠火(均力倍常)
竹火(蓋養汞性慢也)
青剛(大有力也如羊脛者)
　　　造銅銀鉛砂篇第二十四
銅砂(消爲汁下磁瓦未攪即成砂子)
銀砂(消爲汁㵼以白礬汁濃濕紙鳥卷子攪)
　(作之)
鉛砂(消爲汁㵼入沙盆中以木槌研之即隨)
　(手成砂子)
　　　雜論篇第二十五
朱砂油(此末是熱藥蓋以消石并牙消引而)
　(爲汁久服亦無大效)
硫黄酥(此或以蜜蒸服之此生硫黃毒在不)
　(可服之)
磁石(此堅頑之物無融化之炁或假其炁服)
　(食即可長人若以磁石爲藥多服必有大)
　(患矣)
𥐼砂(此性有大毒有沈冷之病可食之疾捐)
　(藥便止多服積聚成諸大擁塞)
龍虎頭(夫水銀見硫黄即赤或見燒未句日)
　(巳見紅色謂之好藥殊不知硫黄毒在水)
　(銀上生雖感炁而紅未可服也)
　　　點制五黄丸子方
雄黄一兩雌黄一兩砒黄一兩硫黄一兩黄
礬一兩巳上並消都用米醋研令浥浥後以
火迫出却隂炁爲用只先飛鹽一斤作鹽花
取一銚臺以鹽花鋪在底上以新小瓦盆子
恰合得者以鹽上安藥然後用盆子合定周
回鹽泥固濟了下安火燲令飛上盆子底直
至飛藥盡掃取又研入米醋准前出隂炁依
前安排飛盡藥又研別入匱未作底上安藥
燒一斤火取研猪脂爲丸白豆大一丸制一
兩汞取新銚子一隻先安一黄土作坑子安
汞一兩在内煖動入一丸子候作聲聲盡便
成炁也莫同山澤第三度斷別用匱法



丹方鑑源卷下





