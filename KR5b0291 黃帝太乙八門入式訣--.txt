#+TITLE: 黃帝太乙八門入式訣--
#+DATE: 2016-06-11 12:27:00
#+SOURCE: github.com/kanripo/KR5b0291 master 05b06886                
黃帝太乙八門入式訣卷上(中下/同卷)五八
　　　陽卦順行門則逆干
甲子甲辰常起一甲寅甲戌三宫出甲申六
官甲午八得之順行無不吉所到之處休爲
頭休字太一神明休生傷杜景死驚開此是
輪排莫踈失將戊加休干逆行須把八門順
行日明人定不落三塗仙路非遥在咫尺
　　　隂卦逆行門則順干
甲子甲辰離九宫甲寅甲戌兊七首甲申四
官甲午二㝷究得門依次守從九至一名逆
行順時至一還歸九得門更自合三竒便爲
吉路無凶醜將戊加休干順行八門逆則起
災咎此是去門更無玄蓬萊仙路真希有
　　　三竒合門法
天有三竒日月星地有三竒乙丙丁人有三
竒神氣精門有三竒開休生合乙丙丁便是
吉門值三竒冝出行三竒路逕爲三教其餘
景内落傍生
　　　識認門戸法
休門迢迢入凈方生門必定赴仙郷開路爲
官掌法印性作脩羅門入傷景内下爲人倫
道驚開鬼趣受恓惶長記杜門喑啞道死爲
地獄入鑊湯
　　　識認前程臨境法
清家幡花引汝來隨去定生驢馬胎鐘磬𠼱
鐵并皷樂猪狗鷄羊淫亂乖或見金剛羅刹
現定生淨土入西天若是白雲龜鶴引必赴
三清作天仙若是乘雲兼馭氣請歸卵彈作
飛鳶八珍五味邀齋供永爲餓鬼受飢寒紫
舉白舉歸人道若隨艶麗入黄泉更或殘疾
投湯藥豺狼虎豹入深山兵甲槍旗人共馬
定作修羅性惡頑直待眼前都没事刹那便
赴大羅天一念不差冝記當莫生貪愛定中
觀
　　　通幽洞微打當法
世人皆有無常數只被隂陽生死去隂爲死
兮陽爲生生死隂陽總不悞若悟神仙八箇
門八箇門中一箇路杜門隱遁閑輪廻此法
幽竒人可遇神燈照勘見月時打當安排須
早預日月乾元亨利貞入定歸根無來去入
得杜門從七歩過不見形人不遇無來無去
在定中因此㓕從至眞住住即來却不輸廻
從茲斷却三塗路暁了名爲物外人保身不
葬杜門塞
　　　指陳根元法
勸勉世人克勸儉節食減貯積金寳以致肥
家達悟之士則不然也清虛恬惔閉精飬炁
安神以固濟道經云汝但任坐卧澄心乆視
凝神抽添减息巳在自然又云閉其兊塞其
門終身不勤兊者金也金生水而刻木内應
於肺肺生於炁炁生於津謂之金液肺又生
炁氣喘息來息皆由也綿綿者微細不絶之
貌金屬兊卦口爲兊之門户令閉口減息引
清炁於玄谷續命也太倉經從此減息至任
息從任息至定息從定息至無息從無息即
無生死輸轉徃来又達磨胎息訣云勤守
眞莫放逸内不出外不入還本原萬亊畢若
還了得其真勿失延年永保又仙子云行也
閑坐也閑行住坐卧不相忤又廣徳先生云靜
坐草庵中息心補元炁定是一時辰輸廻可
逃避永住世間人但依八門出若人不䏻達
長生仙路失
　　　出入去住法
吁嗟人生天地之中知其生日知其死時者
其唯聖人乎南閻浮提衆生只知生不知死
生死輸廻自无始曠刼以来至于今日死門
不得出離今日得遇此太一八門更逢上士
指訣分明了知逆順暁達隂陽之道識得
四時八節輪轉甲子日辰解八門啓閉則出
逍遙去住無礙東西放蕩南北縱遊兠陀宫
内或竟於玄圃璦臺或竟於十方諸天或
竟於三清境界若能理性分明自得六道無
礙到即言下便到不在徒論萬劫揚子云嬴
州說萬里煙霞路曲隈伸言一展臂早到要
廻來總於目下至今處此之義也假令乙卯
八七月二十二日辰時短天庚辰年五月十
五日午時避世也可知生死
　　　三五一照勘天年日時法
乳香一兩停分四分神燈照影𣈆棗三十箇
煮熟亦分作四分大白甆盞一隻未經使者
清油四兩香爐抄紙一張淨水四盞筆硯墨
一副新者席一領明白開通錢一百二十足
　右前件物色於歳旦夜洒掃凈室一間於
　壁下席上安置筆硯墨香爐棗紙等於南
　壁上安燈先入三燈心次入五莖都撥一
　處點着身登席上平坐回視燈精思澄心
屏緑去慮靜目視燈如大蓮花其中乃黙
　持念課說便於一百二十錢中撥過一文
　以爲式假念行年五十歳行至五十文後
　遂背覷自彰直待盡年無數乃數錢記于
　翰墨開第一分香燒禮拜祝云奉道弟子
　某甲托䕃於南阎浮提世界中生日己知
　死年未見今遇三五一法神燈點影如或
　壽年盡處身無影時應在身諸神認三魂
　七魄二十四神不得驚恠急叩齒在身諸
　神定性復元後及數錢記翰墨開第二分
　香燒祝云某甲死年巳知未知甚月又以
　撥十三錢准前或行年持又到無影之時
　惨然怕恠持呪叩齒集神准前定性復
　无初及數盡錢旋記于翰墨度度如斯開第
　三分香燒祝云某甲死月巳知未知甚日
　又以三十文錢准前或行持又到無影之
　時悞悞然又叩齒集神准前定性如初及
　數盡錢旋記于翰墨開第四分香燒祝云
　某甲死日巳知未知甚時又此十二文錢
　准行持又至筭盡之時無影處叩齒集神
　得定性及至數盡錢見在數初一文子爲
　頭次丑寅記之凡行道者須預前齋戒沐
　浴遠别聲色酒肉清靜身心至一七日後
　方可授持不可容易行之
　　　避難𧻞閃入杜門法(記當年月日/時便依法)
　　　呪曰
太上曰子欲過度三災九厄應作是言我以
天爲父地爲母吾居其中常爲赤子日爲功
曹月爲主簿雷公電母在吾前後風伯兩師
在吾左右六甲直符周匝圍遶青龍扶吾左
白虎扶吾右朱雀在吾前玄武從吾後北斗
覆吾頭天罡指吾足騰蛇在吾手與吾滅殃
咎吾居丹房中太乙爲吾偶左三右七戴九
履一二四爲吾肩六八爲吾足吾居中間以
爲腹實吾今勑下千邪萬鬼各還本郷當吾
者死背吾者亡速出奔逃隱匿深藏天丁力
士斬鬼不祥急急如
太上老君勑攝
　　　官私備用法
甲子丙寅一宫丁卯戊辰巳巳二宫庚午辛
未壬申三宫癸酉甲戊乙亥四宫丙子丁丑
戊寅六宫己卯庚辰辛巳七宫壬午癸未甲
申八宫乙酉丙戌丁亥九宫戊子己丑庚寅
一宫辛卯壬辰癸巳二宫甲午乙未丙申三
宫丁酉戊戌己亥庚子辛丑壬寅六宫癸卯
甲辰乙巳七宫丙午丁未戊申八宫己酉庚
戌辛亥九宫壬子癸丑甲寅一宫乙卯丙辰
丁己二宫戊午巳未庚申三宫辛酉壬戌癸
亥四宫
　　　伍子胥呉將軍曽用此法
八門無狀且無關又無鎻鑰亦無環迷者失
於天外覺悟來只向掌中觀乾坎艮震爲陽
卦巽離坤兊作隂看乙丙丁符更妙玄生路
得生舒展易死門得死朶趖難出師上將明
如此勝敗存亡在眼前如能消息審而用智
者通幽似神仙天神求驗不可測聖功不可
量百事百通萬無一失
出休門青二百里見郷大夫掌吏謁見貴人
叅拜吉
岀生門者三十里外王侯貴人市買立契劵
　田宅皆得和合興師出軍闘戰皆獲勝捷
　大吉
出傷門者冝緝捉盜悉敗餘獲大事大吉
出杜門者四十里逢盗驚劫及見死亡只冝
　兵及避官災諸事大吉
出景門者七十里外值風雨八十逢盗刼剥
　岀入來敗不利冝謁貴官寮及交易成遂
　不冝戰闘
岀死門者大兵永不敗露天子冝岀獵收放
　庶人捕禽魚獐鹿熊不得攻城寨冝不攻
　擊大利大軍安營下寨處夜多虛驚攪亂
軍伍皆勝
出驚門者冝
出開門者冝領兵征討問罪萬戰必勝若遠
　行經啇求販問婚或立券和合交易進身
　並吉推九宫當直吉凶並孤虛戰陣法






































　　　推九宫出行孤虚愽奕八門三路吉
　　　必勝逆順
甲子甲辰起一宫庚内相逢子六宫春夏一
依言此例秋冬甲子入乾官庚寅却來於杴
上萬年千載古今同
　　　皇太一八門道順生死圖
　　　陽卦甲子門順千逆行










黄帝太一入門入式訣卷上


黃帝太一八門入式訣卷中
夫玉女者是太隂太清玉女廼六丁八吏隂
神大天帝在刀利天出符召集六丁亥甲諸
神共說三式大威德法及受持天罪天魁禹
歩神祝送與人間除災免厄去禍滅殃爲歸
蕩除狂㓂剪㓕凶妖軒轅黄帝時蚩光將軍
作亂殘害生靈不知其數黄帝不忍與蚩尤
曽經數陣不尅無計㓕除玉女曰臣前持此
三式靈文下界爲民除害剪滅奸凶此未敢
自專天帝曰汝若受持此法可以移山覆海
摧㓕惡魔藏形隱影興雲致雨不可思議此
法學道之人可傳若求解脫宻秘其街爲巳
爲人變凶爲吉驅役鬼神今取外國之間異
文字物色珍寳異物以爲童戲甚易若持此
法精勤不怠世之金銀七寳不求自至汝今
下界與軒轅剪滅蚩尤之亂爲國除害以致
太平後付學道清淨之士授持此法無不如
意過去未來一切事可知之言思無問不知
其法甚靈精世間希有天帝謂清凈奉道之
士若能受持長生乆視永壽無疆
　　　大神呪曰
能使六丁岀幽入冥亦無所畏亦無所驚
千年不動萬載不傾今日禹歩上應天庭
下應地理道德長生急急如律令攝
授持如日月照世間吾今更說六丁神訣印
令作法人速有威力神通
第一印先小指及無名指爲拳頭指直上應
　指中指節此者能今作法隱影藏形
第二印不改前以小指相勾即心前念呪一
　百徧能令作法人飛行天外移山拔海微
　妙法
第三印依前拳右手制左手上當心此印能
　取世間上好物色與作法人受用施惠救
濟苦難
第四印不改前拳雙合手心印能令出見貴
　人容顔恱懌萬事通亨興雲致雨
第五印不改前拳以大毋指直掐中以大毋
　指文能制金木水火土修身長生乆視
第六印機手能攝太隂玉女常在左右無使
　不然無求不遂更在志心念呪
天帝曰我印愼焉勿示非人一身得法只傳
三人是岀離苦海超昇仙道不可妄傳非人
清淨行持吾法是立壇中以契爲約爲定最
上玅矣若以此印傳人以後不得輙起再傳
即法不成恐遭折墮故壇場契約爲定以後
依指不可言說太隂玉女神通自在此法最
冝深秘不令見聞保惜之焉
三皇大天帝曰隨式有太隂玉女六丁八吏
神符六道飛行萬里爲國報讎又能追耴世
間珍寳財帛用之無窮給印書符無不通靈
無不所從太隂玉女主領九天仙女兼知千
里之外信息如在目前通天地不可思議戴
符入陣敵人自退歸伏太隂玉女六丁神將
符六道




第一丁卯神將門者徐儀戸名公孫齊神着
道服裙冠中有兔頭右手持戈有興雲致雨
破陣之力



第二丁丑神將門者徐可戶成子其神着黄
衣裙冠中有牛頭左右手持鎢名子林入海
取異寳



第三神将門者司馬光戸石㦸其神着皂服
裙冠中有猪頭右手持錞名凌成陸飛行萬
里取世上好物



第四丁酉神將門者石衆戶干可其神着白
衣裙冠中有雞頭左手持弩天女曰驅使鬼
神飛走雷電有興雲致雨之力




第五神將門者公孫借戸司馬勝其神着黄
衣道服裙冠中有羊頭左手持㦸有變晝爲
夜之力



第六丁巳神將門者公孫光戸司馬卿其神
冠中有蛇頭着緋衣服裙左手持𨩎有移山
覆海之力
　右以前六丁玉女符以月蝕夜採杜荆木
　或梧桐木栢木作版子長九寸廣厚二分
　以雄黄書神名於下縫袋盛之若用出兵
　上將所在之處書其符直旬符甲子旬日
　書丁卯符壇上掛之向敵兵自伏或拽隊
　歸國不敢視之凡取木法先令人定月蝕
　之後預先三日沭浴齋戒備脯焚香以祭
　之乃伐木
　　　呪曰
杜荆木相思之神曽孫某甲靜六甲之變化
隨心呪請奉酒脯願神降靈飲宴醉飽急急
如律令攝
　如此祭祀乃罷伐斫取造作版子書呪作
　壇場於神室亦得
　　　祭醮三層壇法式
　　　上將軍壇
第一層方圓三丈六尺第二層方圓三丈二
尺第三層方圓二丈八尺毎層髙一丈二尺
每層減一尺二寸開三十六門劫面一尺二
寸
　　　仕宦壇
第一層方圓二丈四尺第二層方圓二丈二
尺第三層方圓一丈八尺毎劫髙八寸開二
十四門各减面一尺
　　　庶人壇
第一層方圓一丈二尺第二層方圓一丈第
三層方圓八尺每層各六寸開十二門庶人
之家用也
　右置神室於宅外百餘歩來作門十二分
　野以竹爲纂各長三尺隨方安排版上掛
　六丁之位以五彩各長三尺以爲籍羅列
　放處酒脯香華果子六分於六丁日夜各
　呼名姓祭之
丁卯玉女文伯字仁髙丁丑玉女文公字仁
貴丁亥玉女文通字仁和丁酉玉女文卿字
仁修丁未玉女升道字仁恭丁巳玉女庭𡖖
字仁敬
　　　呪曰
能使六丁　岀幽入㝠　無所不畏　無所不驚
千年不動　萬年不傾　天地同休　萬劫長生
急急如律令攝
仙經曰六丁玉女能大能小能長能短呼名
召而使之萬事從心千里乃知消息又能取
世間萬物任意到來他處有酒魚肉千里立
至及令人宅舍清吉五毒不敢近有子聦明
長壽富貴至老無窮錢財自至事君得意常
懷懽喜不畏微細其神並知直來下界在人
家知其吉凶召而問之有信立驗萬金不傳
父子勿示如至人君子傳之
登明河魁從魁春旺月王相丁卯日攝之
傳送小吉勝光夏旺月王相丁丑日攝之
太一太衝天罡秋旺月王相丁亥日攝之
功曹大吉神后冬旺月王相丁酉日攝之
　　　六丁神將符六道




























仙經曰諸般求事六丁玉女如事大官若嚴
師等不敢輙嗔怒常慈心常愼口勿妄言諸
惡罵辱房中能祭而使之預覩未萌之事委
曲暗耗立有其驗若事官口舌不和百般或
男或女小兒諸般疾病或重或宅舍耗動興
生買賈求覓不如意者皆祭六丁玉女便得
如意遂心矣
　　　今用祭法
新席一領新布手巾六條各長六尺香六爐
凈水一盞乾魚肉六分餅䭃六分鹿脯六分
新果子六分酒六分燈六盞茶六盞菜蔬六
分供養殘者自食
　右先洒掃神室清淨卧蓆一領及問小生
　細語曰我爲祭主按行天下辟除不祥與
　子爲交常祭祀魚鹿脯等與祭言曰
六丁玉女各坐本方仙人行酒玉女侍觴風
伯洒掃兩師持漿今日行亊日吉時良先師
有約受我神方先以鹿脯次以棗湯百日清
酒浮蟻緑漿先熟五果淨潔白粮我所行坐
如若金剛延年益壽憂苦滅亡凶神魍魎逺
去他方追我者死大逆隱藏學業成就得遇
仙王急急如律令勑
嚴君平曰凡修持此法清淨齋戒三日人定
後及雞鳴時祭之不過六祭其神自現但熟
視其神共人言語如姐妹兄弟報其吉凶矣

黃帝太一八門入式訣卷中


















黄帝太一八門入式訣卷下
黄帝曰六丁玉女常自随各有知若欲使之
各呼其名自可神驗古者鬼谷子張太玄唐
公弼費長房李八伯陶先生魯哀公珞琭子
伍子胥張子房魯平公周文隆先生王子喬
寗先生宋員左公房淮南子女羅先生謝自
然皆以此法行持皆獲仙矣若人不能清凈
斷房離艷只得長壽冨貴萬歳不失仙矣諸
師傳此法能救人間萬病知鬼神姓名住處
世間邪魅耗動鬼神六丁神女盡皆知之生
死吉凶内外髙下大小事務盡皆入夢唯慎
口言得遇此法萬事從心國家有此文辟一
切諸惡口舌光恠鬼神精邪永不近人門百
千萬斤金不傳非其好事愽雅君子行持六
丁玉女之術斯爲妙法矣
丁卯丁未乃四宫丁巳丁酉七宫裏丁亥直
南在九宫丁丑常於三宮止玉女曰依法起
日定門戶陽甲加乾假令正月甲子日福德
直神在一宫休門皆在丁周而復始正陽月
甲加在震丙加在辰生門吉丁加在坎休門
吉戊加在兊驚門庚加在坤死門辛加在離
景門玉女曰但休生過乙丙丁爲三竒吉門
出開吉先門裏丁字着脚面左右閉地戸呪
之
　　　呪曰
赫赫黃黄　天地之光　威震雷電　辟除不祥
臣今用心　福祿永昌　急急如律令攝




　　　先發左脚出門罡歩而行
玉女曰躡足岀休門閉鬼門開人門存心黙
念
　　　呪曰
六甲九章　天圓地方　五行日月　運轉如常
禹歩持道　蚩尤避兵　青龍扶轂　白虎扶行
朱雀前引　玄武後随　辟除不祥　北斗誅伐
降福除殃　急急如
玉女律令攝





玉女曰躡歩岀生門先閉鬼門開人門存心
黙念
　　　呪曰
天乙之勑　變凶爲吉　前虎後龍　左杜右稷
㓂賊伏慝　行者有喜　在途有益　隂虛扶助
所求皆吉　急急如律令攝



玉女曰上將軍披頭跣足仗劔躡足而去如
受持此法庶人一般用之




　　　呪曰
四縱五橫六甲六丁蚩尤治道䝉恬被兵周
遊天下還復往反所有虎狼賊盜一切惡毒
並赴吾魁罡之下無動無作急急如律令勑
　左脚踏符勿語書符亦不廻顧但行大吉
　凡見貴人左手心内書天字求財合字入
　學士字入孝家罡字入病家吉字逺行通
　字夜行魁字入陣乾字慱戯賭錢乾字入
　水過河土字
　此法背面而作男左手内書字書符女子
　右手心書符書字勿語閉氣書之此法的
　有神驗
　孫吳韓白提將符籙法漢末三分西蜀宰
　相諸葛武侯施七擒七縱之術提此蠻王
　賊將亦此法









　得不去出感迷速從斗口數之爲妙
　凡作法書符籙人失物處此賊神姓泉名
　恙形如人頭剪髮露頭眼目似人面驢耳
　行無足膝着地有尾好着皂衣性惡左手
　執㦸右手擎錢物喜殺人被賊先殺傷傷
　巳身如何解之如小賊偷盜諸般持法使
　用去捉之用朱書符絹上畫賊形神像即
　於失物處或中庭西北斗下五方念呪謹
請
東方青帝如青南方赤帝如赤西方白帝如
白北方黒帝如黒中央黄帝如黄
吾從天䇿神將攝汝身更便諸神持追捉若
不從吾傳汝身形推入萬丈火坑送汝女隂
都羅山永不得受生萬劫世世受若吾口若
神吾口若聖向東唾木摧折向南唾火消㓕
向西唾金剛鈌向北唾水枯竭向上唾天天
柱倒向下唾地地分裂唾一賊萬賊滅急急
如太上律令攝
　右於來日寅時賊人自縳立至門傍要放
　便放要捉便捉
黄帝太一八門入式訣卷下















