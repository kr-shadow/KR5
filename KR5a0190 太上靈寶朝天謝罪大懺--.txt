#+TITLE: 太上靈寶朝天謝罪大懺--
#+DATE: 2016-06-11 12:26:50
#+SOURCE: github.com/kanripo/KR5a0190 master a71ad4ed                
太上靈寳朝天謝罪大懴卷之一露一
爾時元始上帝太上道君太上老君在大羅
天上玉清聖境大福天中坐七寳紫微之䑓
大㑹群仙講演眞一妙法施大威力布大祥
光普照無極世界善惡因縁開示一切衆生
令知宿命罪福過去未來三世報應之事是
時諸天大聖燒香朝拜列班侍衞仰聽法音
元始上帝放九色神光徹照諸天下及萬國
威神變化洞徹無閡皎在目前猶如指掌左
右群仙乗此威光得見諸天善惡因縁内外
備盡見有大聖髙眞項負圓光身相嚴妙或
駕景乗空騰龍馭鶴飛雲歩虚鸞輿鳯蓋遨
遊八極逍遥無爲神通自在或見天仙地仙
金童玉女無鞅數衆福德快樂或見諸仙持
旙執節燒香散華分身變化或見飛天神王
善惡童子廵遊人間條録善惡以奏諸天或
見日月宫殿星宿寳宫山河海嶽靈官考校
人民善惡功過毫分不失時有十華眞人與
諸天大聖燒香朝拜上奏至尊今日得詣瓊
軒觀聽妙㑹忝侍左右願施威力䢖大法橋
接引群倫咸使得道永出塵迷是時
元始上帝告左右侍眞曰卿等群仙隨吾祥
光下觀萬國大地山河兆民善惡報應崇建
功德廣種福田者一一皆受諸天人福見有
帝王后妃將相大臣正殿燒香廣陳法㑹修
奉齋醮轉經禮懴爲一切人天禳災祈福見
有帝王后妃將相大臣卑身下物廣持百寳
供養諸天見有帝王后妃將相大臣建立宫觀
塑造聖像轉經禮拜爲一切人天廣求福利
見有帝王后妃將相大臣散施財寳救濟貧窮
老病困苦見有帝王后妃將相大臣常行慈
悲不殺不害不奢不費常行儉約見有道士
賢者修建靈觀星壇寫經造像見有道士賢
者斷榖休糧清淨身心誦習經典見有道士
賢者放生續命濟惠貧乏見有道士賢者翹
勤星漢以求輕舉見有道士賢者忠孝君親
慈愛知友見有帝王國主文武大臣遊獵殺
害傷殘百姓見有帝王國主文武大臣酷虐
嚴刑人民困弊見有帝王國主文武大臣貪
婬貪慾恣縱六情宴樂無度見有帝王國主
文武大臣毀壞宫觀燒除法宇見有帝王國
主文武大臣輕慢出家陵辱法師苦痛刑害
見有帝王國主文武大臣輕慢天地日月星
辰鴆毒善人見有男女誹謗出家法身於宫
觀中行諸婬慾殺害群毛穢汙福地見有男
女殺害父母五逆不孝違天負地不信罪福
見有男女偷盜常住三寳供養財物花果旙
幢見有男女背道叛師違盟負誓抵債欺心
見有男女枷鎻牢獄鞭笞拷掠殘害身形見
有男女六形不具癡聾瘖啞手足攣縮見有
男女愚癡憨騃風癩顛狂見有男女毒蟲猛
獸吞螫搏噬見有男女中道分離不終於親
見有男女子母分張賣身奴婢見有男女身
體破裂蟲爛膿血又見地獄足履刀山肢體
斷壞又見地獄手攀劍樹肢節分張又見地
獄吞火食炭遍身煙出又見地獄碓擣磑磨
屑屑如粉又見地獄身抱銅柱形體焦枯又
見地獄身卧鐵床脂流火爛又見地獄鑊湯
煎煮漬潰爛壞又見地獄鋸解身形遍體流
血又見地獄硤石逼身毛孔迸血又見地獄
身涅寒氷遍身破裂又見地獄頭戴火山身
面焦枯又見地獄鐵鳥啄睛皮肉分張又見
地獄拔出其舌鐵錐剌之又見地獄摙汲溟
波以灌四瀆又見地獄負石塡河晝夜不息
又見有受身餓鬼者又見有受身六畜牛羊
猪狗者又見有受身邊夷下賤者又見有受
身六疾聾盲瘖啞手攣脚跛者又見有受身
蟲獸蠅蝱者又見有受身溷蟲淤泥中者又
見有受身惡蟲鳥獸魚龞蝦蠏者是時法㑹
中一切大聖神仙見諸天諸地中有如此報
應因縁罪福不同不知前生何修今身何犯
前生何福今身何罪或是先世種因殃流子
孫或是一身積釁受此業報伏願天尊大慈
賜垂開悟令一切群生曉悟宿命因縁罪福
報應諸天賞罰毫分不差若啓心救拔依禀
聖言皆獲超度元始天尊再謂左右侍眞曰
下界若有至人信士發無上道意大捨財寳
救濟貧乏放生續命䢖七寳妙䑓立三清聖
像建節燒香大醮天地百靈天宫星宿百珎
供養者吾遣太一救苦天尊於太極宫中開
丹簡紫文出天尊懿號稱揚讃歎吟詠洞章
乞削落九幽長夜之䰟解釋先祖父母歷劫
辛苦罪殃纏結並皆原放䰟生天堂逍遥無
爲衣食自然增無量福消無量罪功德巍巍
皆得超度是故燒香歸身皈命五體投地
　　　志心朝禮
　　玉清聖境虚無自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇大帝
　　中天星主紫微中宫北極大帝
　　承天效法厚德光大后土皇地祇
　　南極長生大帝統天元聖天尊
　　東極青華大帝太一救苦天尊
　　貞明大聖九天應元雷聲普化天尊
　　九天雷祖大帝除災濟物天尊
　　紫微碧玉宫太一大天帝保制劫運天尊
　　六天洞淵大帝伏魔上上太一天尊
　　六波天主帝君普施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈眞老洞清天尊
　　西方七炁天中皓靈皇老洞虚天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮東方玉寳皇上天尊
　　志心朝禮玉音妙眞天尊
　　志心朝禮上元普朗天尊
　　志心朝禮洞明朱極天尊
　　志心朝禮安樂丹元天尊
　　志心朝禮眞相七朗天尊
　　志心朝禮金仙妙彩天尊
　　志心朝禮又玄重玄天尊
　　志心朝禮靈眞妙成天尊
　　志心朝禮上宫玄光天尊
　　志心朝禮大道明廣天尊
　　志心朝禮解脫玄化天尊
　　志心朝禮開靜紫清天尊
　　志心朝禮法海經寳天尊
　　志心朝禮丹元洞視天尊
　　志心朝禮妙樂丹素天尊
　　志心朝禮雲宫大行天尊
　　志心朝禮金簡妙樂天尊
　　志心朝禮太清眞道天尊
　　志心朝禮眞嚴常濟天尊
　　志心朝禮逍遥三光天尊
　　志心朝禮太元玄老天尊
　　志心朝禮正啓空寂天尊
　　志心朝禮最妙丹元天尊
　　志心朝禮瓊威法海天尊
　　志心朝禮髙運空霄天尊
　　志心朝禮保運開命天尊
　　志心朝禮妙尊靜玄天尊
　　志心朝禮應化渾成天尊
　　志心朝禮洞玄八景天尊
　　志心朝禮道運玄化天尊
　　志心朝禮金玄凝光天尊
　　志心朝禮德光合成天尊
　　志心朝禮因果玄㑹天尊
　　志心朝禮太玄道運天尊
　　志心朝禮眞空東華天尊
　　志心朝禮應明大運天尊
　　志心朝禮眞元萬道天尊
　　志心朝禮洞陽應玄天尊
　　志心朝禮髙皇丹天天尊
　　志心朝禮至運明化天尊
　　志心朝禮上品内明天尊
　　志心朝禮懸珠妙光天尊
　　志心朝禮至德應功天尊
　　志心朝禮仙嚴常濟天尊
　　志心朝禮解脫運明天尊
　　志心朝禮上運應道天尊
　　志心朝禮聖王臨軒天尊
　　志心朝禮昇玄洞靈天尊
　　志心朝禮凝彩金相天尊
　　志心朝禮妙樂朱宫天尊
　　志心朝禮無量克成天尊
　　志心朝禮救生法雲天尊
　　志心朝禮長生大聖天尊
　　志心朝禮運明太玄天尊
　　志心朝禮妙觀仙京天尊
　　志心朝禮功至德成天尊
　　志心朝禮隱明聖眞天尊
　　志心朝禮髙運文朗天尊
　　志心朝禮道空眞際天尊
　　志心朝禮照迷靈仙天尊
　　志心朝禮妙金寳藏天尊
　　志心朝禮如意化成天尊
　　志心朝禮文明玄道天尊
　　志心朝禮遍明廣運天尊
　　志心朝禮運明廣行天尊
　　志心朝禮上宫瓊煥天尊
　　志心朝禮妙樂凝玄天尊
　　志心朝禮金藏妙彩天尊
　　志心朝禮妙道化明天尊
　　志心朝禮長存紫元天尊
　　志心朝禮常開祕藏天尊
　　志心朝禮西靈感化天尊
　　志心朝禮瓊煥法海天尊
　　志心朝禮自在神通天尊
　　志心朝禮冠法太清天尊
　　志心朝禮金宫妙彩天尊
　　志心朝禮廣道景明天尊
　　志心朝禮保生開徧天尊
　　志心朝禮瓊海㑹法天尊
　　志心朝禮東華法寳天尊
　　志心朝禮開光丹景天尊
　　志心朝禮道廣神廣天尊
　　志心朝禮開朗智功天尊
　　志心朝禮三宫法通天尊
　　志心朝禮丹眞天皇天尊
　　志心朝禮延筭元慧天尊
　　志心朝禮響道濟運天尊
　　志心朝禮上運行澄天尊
　　志心朝禮洞玄八威天尊
　　志心朝禮玉宫開化天尊
　　志心朝禮隨行應縁天尊
　　志心朝禮道開空洞天尊
　　志心朝禮運明慧行天尊
　　志心朝禮眞仙普朗天尊
　　志心朝禮眞品澄清天尊
　　志心朝禮眞文八㑹天尊
　　志心朝禮遍道眞㑹天尊
　　志心朝禮因果寳祕天尊
　　志心朝禮丹天煥明天尊
　　志心朝禮太元上眞天尊
　　志心朝禮隨願徃生天尊
　　志心朝禮慈悲救苦眞人
　　志心朝禮慈悲救度眞人
　　志心朝禮慈悲大惠眞人
　　志心朝禮慈悲眞人
　　志心朝禮妙覺眞人
　　志心朝禮慈慧眞人
　　志心朝禮慧相眞人
　　志心朝禮明解眞人
　　志心朝禮善覺眞人
　　志心朝禮慈念眞人
　　志心朝禮智觀眞人
　　志心朝禮慈愛眞人
　　志心朝禮常樂眞人
　　志心朝禮啓元天師
　　志心朝禮道光天師
　　志心朝禮開化天師
　　志心朝禮進仙天師
　　志心朝禮重光天師
　　志心朝禮朗清天師
元始上帝告諸神仙曰吾今以此天尊寳號
眞人天師名位遣玉清眞人齎徃下界萬國
九州散布人天傳寫禮誦若有修眞之士集
福之民或遇八節三元本命生日上爲帝王
國主燒香散花珍異百果大醮星辰供養名
山洞府得道神仙安鎮國祚與天常存萬邦
熈洽四海同文神昇金闕名列玉清天無氛
穢萬國咸寧功德巍巍福禧無極
　　　志心朝禮
　　王屋山小有清虚洞天仙官
　　委羽山大有空明洞天仙官
　　西域山太玄極眞洞天仙官
　　西玄山三玄極眞洞天仙官
　　青城山寳仙九臺洞天仙官
　　天台山上清玉平洞天仙官
　　羅浮山朱明耀眞洞天仙官
　　茅山金壇華陽洞天仙官
　　林屋山左神幽墟洞天仙官
　　括蒼山神德隱玄洞天仙官
　　霍橦山霍林洞天仙官
　　東嶽泰山青帝眞君
　　蓬玄太空洞天仙官
　　南嶽衡山赤帝眞君
　　朱陵太虚洞天仙官
　　西嶽華山白帝眞君
　　太極緫仙洞天仙官
　　北嶽常山黑帝眞君
　　太一緫玄洞天仙官
　　中嶽嵩山黃帝眞君
　　上帝司眞洞天仙官
　　峨眉山虚靈太妙洞天仙官
　　廬山仙靈詠眞洞天仙官
　　四明山赤水洞天仙官
　　陽明山極玄洞天仙官
元始上帝再告左右侍眞曰吾今以此經散
布萬國九州十方世界若有奉道之民發無
上道意遇三元八節之日爲帝王國主儲君
太子燒香朝禮轉念三清寳號天尊眞人名
位者安鎭國祚保天長存世世不絶長爲人
君冲妙先生朝謝金闕上帝而獻頌曰
上帝降命聖筭緜長金枝挺秀玉葉彌芳
五星順序七曜垂芒赫赫煌煌空洞靈章
福我聖皇寳祚無疆天清地寧萬宇輝光



太上靈寳朝天謝罪大懴卷之一





太上靈寳朝天謝罪大懴卷之二露二
爾時元始上帝於赤明劫初在玉清大羅天
上南丹開陽上舘火鍊宫中大㑹群仙四方
天帝无量天人玉童玉女持符執節燒香散
花吟詠洞章旋遶天寳妙䑓龍燭鳯燈羅列
照耀至尊聖德巍巍歎未聞見是時元始上
帝以大威力布大祥光普照十方无量國土
皆同一相表裏開通一如琉璃清瑩无礙十
方大聖一切侍眞隨至尊祥光下見十方萬
國九州山河大地人民苦樂地獄天堂罪福
果報如在目前是時諸天神王三府靈官列
班朝禮進呈天下國土人民罪福之籍一一
分明並无差忒是時有玉清眞人金華眞人
與㑹中一切神仙燒香跼蹐朝拜至尊今日
忝預法筵面禮慈光觀聽法音開導塵迷咸
使悟道實爲夙慶
元始上帝告左右侍眞曰吾嘗在玉清天中
下觀一切兆民積善崇福者皆有福報見有
廣造經像立觀度人布施齋戒濟生度死普
救一切者生天王國主身供養三寳燒香然
燈誦經禮拜廣建福田救災拔難者生皇后
國母身信樂經法持齋念道布施貧乏者生
冨貴聦明身常行慈悲濟生度死崇奉三寳
燒香不怠者生清淨出家身信奉修行供養
星辰者生長命清淨端正身成就宫觀建立
靈壇者生大冨貴聦明身布施救貧成就功
德無所悋惜者生天人中身不殺不盗不嫉
不害者生長命具足身供養三寳憐念一切
慈悲於物者生高上豪貴身子孫昌盛長命
冨貴者從供養天尊大道星辰中來夫妻和
睦男女柔順者從不隔恩愛中來在處得人
敬仰甘膳美衣者從敬奉天地禮信三寳中
來見世尊勝豪貴人見畏懼者從敬信三寳
中來出家法身爲人敬奉者從說法教化中
來冨貴巍巍永劫不衰者從布施成就功德
中來身心清淨智慧明了者從護持經法中
來所居快樂無諸災厄者從放生救物不害
衆生中來子孫豐足冨貴長壽者從廣行布
施求福中來女人降生貴子夫婦常敬愛者
從道場教化信心中來形容端正笑語柔和
衆人恭敬者從供養三寳持奉經戒中來巳
上福報皆生世祖禰隂德種植致得今身之
報或一身積善致使宿命善因得福无量
元始上帝再謂左右神仙曰吾見毀壞天尊
星辰大道形像者死入九幽地獄酆都考罰
萬劫方生病癩百蟲啖噬臭穢身訾毀三洞
經籙法典攺換品帙者死入地獄考罰百劫
方生野獸舌根爛壞身誹謗出家法身者見世
蟲癩過去生六畜身破壞宫觀靈壇毀拆眞
舘者見世眉鬚墮落身體爛壞過去生毒蛇
餓虎身不敬天尊大道星辰者見世愚癡憨
疾過去生六畜鳥獸身不信經法宿命報對
者見世爲奴婢過去生蠻夷虜狄身輕慢出
家法身穢汙三寳福地者見世跛躄過去生
猪狗身婬犯出家陵辱法師者見世形容腥
臭過去生糞穢厠溷毒蟲身邪婬好色不别
尊卑者見世風邪過去生六畜猪羊牛馬身
偷盜常住財物及四輩信施衣帛者過去生
顚狂愚癡身偷盜三寳花果蔬菜齋食者見
世得消渇飢病過去生餓虎毒蛇身偷盗齋
醮供養法食者見世逢霹靂惡鬼殺害過去
生蟒蛇毒蟲身又生餓狗毒猲身罵詈出家
法身惡言陵辱者見世得風癎惡疾過去生
狂狗猛獸身破齋犯戒者見世遭逢牢獄過
去生蠅蛆螻蟻身殺害衆生恣心宰殺者見
世得短命疾病牢獄考決身食肉貪殺六畜
者見世百病困苦過去生麋鹿野獸身嗜酒
過度好食葷辛臭穢者見世風狂猛火焚燒
過去生猿猴身死入地獄鑊湯中又見一切
衆生見世手脚斷壞拳縮跛足者從不敬三
寳星辰中來两眼雙盲舌根爛壞者從毀訾
經教輕忽三寳中來瘖啞不能言語鼻塞不
聞香臭者從誑說出家不信經法中來眉毛
堕落唇攐舌露鼻梁崩倒者從破壞道場誹
謗三寳中來顛狂迷妄形容醜陋者從嗊嗃
傲慢非笑出家法身中來劫賊相逢傷害財
物者從劫奪三寳常住財物中來水溺漂沉
魚龍傷害者從損壞三寳常住中來火燒灼
爛毒蛇吞噬者從殺害出家毀拆觀舍中來
毒蟲入口吐血穢汙者從惡口呪詛呌喚鬼
神中來毒蟲入孔竅食啖虎狼猛獸傷害者
從隂謀毒害欺心中來父母妻子離隔常不
同居晝夜相罵者從嫉妬姦婬破人和合離
人骨肉中來媅婬不避親䟽好醜者從猪狗
六畜中來嗜肉好殺嗜酒猖狂者從魚鼈蝦
蟆毒蟲猛獸中來身體穢汙不淨臭穢者從
科蚪毒蟲中來牛馬六畜者從殺生負諱抵
債中來野獸麞鹿蝮蝎蟒蛇者從嫉妬毒害
隂謀中來餓虎豺狼者從欺陵劫奪殺傷中
來厠溷穢蟲蝦蟆科蚪螻蟻者從輕褻三寳
不生敬信中來猘犬野猪魚鼈恠蟲者從背
師棄本違犯經教中來燕雀鳩鴿者從評論
經法自作口業中來鷹鸇鷙鳥者從犯觸出
家破毀經教中來堕子落胎腹大項細者從
非笑三寳傲誕出家中來牢獄枷鎻考掠切
身者從諂毒阿黨殘虐貧下中來鞭棓楚撻
枷鎻牢獄者從毒害貪虐中來猫犬野豻豺
狼狐貉者從貪悋虚誕矯詐中來䑕鼬蜈蚣
蚰蜒生身者從隂毒妬害中來蜂蠆蠍毒蝘
蜓蜥蜴者從呪詛出家欺忽三寳中來蜘蛛
曲蟮蚊蝱蚤蝨者從慢法輕道笑謗經籍中
來邊夷下賤秃頭斷髮眼深鼻長身體腥穢
者從殺生邪婬不信因縁中來
元始天尊告左右侍眞曰巳上罪業死經地
獄受諸考罰歴劫受罪方得此身亦有見世
業報生身所犯業報因縁一一明示各須澄
心懴悔獲福无量
元始天尊再告左右侍眞曰下界若有奉道
信心男女發無上誠心爲皇后貴妃七廟天
宗歴世貴族建三清寳座五帝星壇掛旛獻
花百珍異果然香㸃燈大醮星辰拔贖䰟儀
者吾遣太乙救苦天尊開朱陵之闕丹簡紫
籙出天尊懿號讃歎稱揚吟詠洞章解釋九
幽滯𩲸宿業釋散五道開通逍遥无爲超生
福果一切罪犯並得消除是故燒香歸身歸
命五體投地志心朝禮
　　玉清聖境虚无自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇上帝
　　中天星主紫微中宫北極大帝
　　承天效法厚德光大后土皇地祇
　　南極長生大帝統天元聖天尊
　　東極青華大帝太乙救苦天尊
　　貞明大聖九天應元雷聲普化天尊
　　九天雷柤大帝除災濟物天尊
　　紫微碧玉宫太一大天帝保制劫運天尊
　　六天洞淵大帝伏魔上上太一天尊
　　六波天主帝君普施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈眞老洞清天尊
　　西方七炁天中皓靈皇老洞虚天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮南方玄眞萬福天尊
　　志心朝禮湛寂法雲天尊
　　志心朝禮智力方便天尊
　　志心朝禮東華開化天尊
　　志心朝禮三天獨尊天尊
　　志心朝禮太清道成天尊
　　志心朝禮朱玄妙道天尊
　　志心朝禮恵遍道運天尊
　　志心朝禮敷恩丹景天尊
　　志心朝禮太清五帝天尊
　　志心朝禮眞戒寳敷天尊
　　志心朝禮應明髙運天尊
　　志心朝禮愛樂大洞天尊
　　志心朝禮玄廣道運天尊
　　志心朝禮天皇上帝天尊
　　志心朝禮法性徧開天尊
　　志心朝禮遍悟上元天尊
　　志心朝禮道運神開天尊
　　志心朝禮凝彩神暎天尊
　　志心朝禮無爲應妙天尊
　　志心朝禮救苦慈航天尊
　　志心朝禮神道妙運天尊
　　志心朝禮玄範法通天尊
　　志心朝禮至德寳明天尊
　　志心朝禮常開光明天尊
　　志心朝禮鏡心妙光天尊
　　志心朝禮浮雲法王天尊
　　志心朝禮開慈靈廣天尊
　　志心朝禮璚琚法寳天尊
　　志心朝禮玄道明文天尊
　　志心朝禮萬運徧道天尊
　　志心朝禮眞人仙暎天尊
　　志心朝禮眞尊仙道天尊
　　志心朝禮玉山紫館天尊
　　志心朝禮常行運明天尊
　　志心朝禮无滯至眞天尊
　　志心朝禮言成眞道天尊
　　志心朝禮上道明照天尊
　　志心朝禮清源大願天尊
　　志心朝禮等觀重玄天尊
　　志心朝禮不二至性天尊
　　志心朝禮明徧慧道天尊
　　志心朝禮果成虚無天尊
　　志心朝禮道運慧空天尊
　　志心朝禮玄通妙達天尊
　　志心朝禮南極寳輪天尊
　　志心朝禮眞空眞寂天尊
　　志心朝禮化被无際天尊
　　志心朝禮運明神行天尊
　　志心朝禮太清七寳天尊
　　志心朝禮開清護生天尊
　　志心朝禮金明極縁天尊
　　志心朝禮靜定德重天尊
　　志心朝禮玉帝太玄天尊
　　志心朝禮无礙等眞天尊
　　志心朝禮三界寂然天尊
　　志心朝禮解脫照空天尊
　　志心朝禮救物應念天尊
　　志心朝禮明響眞道天尊
　　志心朝禮湛然三元天尊
　　志心朝禮空洞无礙天尊
　　志心朝禮霞煥上宫天尊
　　志心朝禮法寳靈顔天尊
　　志心朝禮金神玉寳天尊
　　志心朝禮太清洞視天尊
　　志心朝禮煥明丹天天尊
　　志心朝禮妙金光素天尊
　　志心朝禮七暎北元天尊
　　志心朝禮正眞戒生天尊
　　志心朝禮上仙延筭天尊
　　志心朝禮中宫大行天尊
　　志心朝禮響明上道天尊
　　志心朝禮大行西靈天尊
　　志心朝禮廣訓仙靈天尊
　　志心朝禮重悟紫清天尊
　　志心朝禮垂範玉清天尊
　　志心朝禮晨極天皇天尊
　　志心朝禮大慧玄明天尊
　　志心朝禮丹光決定天尊
　　志心朝禮德解上元天尊
　　志心朝禮玄輝仙德天尊
　　志心朝禮譬喻方便天尊
　　志心朝禮紫清普果天尊
　　志心朝禮護生開霞天尊
　　志心朝禮寂然化虚天尊
　　志心朝禮空清諸有天尊
　　志心朝禮明響神道天尊
　　志心朝禮玄㑹冥感天尊
　　志心朝禮黃光運明天尊
　　志心朝禮度脫眞品天尊
　　志心朝禮慧道照明天尊
　　志心朝禮隨願徃生天尊
　　志心朝禮慈悲救苦眞人
　　志心朝禮慈悲救度眞人
　　志心朝禮慈悲大恵眞人
　　志心朝禮慈觀眞人
　　志心朝禮等救眞人
　　志心朝禮慧空眞人
　　志心朝禮寳相眞人
　　志心朝禮玄覺眞人
　　志心朝禮空朗眞人
　　志心朝禮等相眞人
　　志心朝禮慈朗眞人
　　志心朝禮曜靈眞人
　　志心朝禮清定天師
　　志心朝禮定邪天師
　　志心朝禮収鬼天師
　　志心朝禮制魔天師
　　志心朝禮斬邪天師
　　志心朝禮啓天天師
元始上帝告諸天神王曰吾今以此經遣金
華眞人齎徃下方散布十方三界使一切人
民轉誦或有奉道之民清信男女遇本命生
日爲皇后貴妃太子天親大醮天地日月星
辰名山洞府得道神仙詠誦天尊眞人天師
名號者即有十天善神營護修奉之民上奏
天府永消世戹長沐天恩鎭居鳯閣日奉伏
明功德巍巍獲福无量
　　　志心朝禮
　太白山眞德洞天仙官
　西山天寳極眞洞天仙官
　大潙山好生玄上洞天仙官
　灊山天柱司玄洞天仙官
　　鬼谷山太玄司眞洞天仙官
　　武夷山昇眞元化洞天仙官
　　玉笥山太秀法樂洞天仙官
　　華蓋山容城大玉洞天仙官
　　蓋竹山長曜寳元洞天仙官
　　都嶠山寳玄洞天仙官
　　白石山瓊秀長眞洞天仙官
　　句漏山玉闕寳圭洞天仙官
　　九嶷山朝眞太虚洞天仙官
　　洞陽山洞陽永觀洞天仙官
　　幕阜山洞眞太玄洞天仙官
　　大酉山大酉華妙洞天仙官
　　金庭山金庭崇妙洞天仙官
元始上帝再告左右侍眞曰吾今以此經散
布萬國九州徧使人天禮念迎祥集福保命
延生若有善信男女遇三元八節燒香轉禮
三清寳號金華眞人名位上願皇后貴妃太
子天親禮拜供養集福延生永光寳曆世世
不絶長居紫庭沖妙先生燒香朝謝金闕上
帝而獻頌曰
西靈聖母貴曵瓊琚鸞臺鳯閤宻從宸輿
虹光貫斗月瑩太虚穆清官禁永鎭天居


太上靈寳朝天謝罪大懴卷之二















太上靈寳朝天謝罪大懴卷之三露三
爾時元始上帝在无上大羅天中玉京金闕
之内坐天寳妙䑓與太上玉晨道君太上聖
祖太清老君大集群仙敷揚妙法講演經戒
是時諸天大聖一切衆眞燒香散花持旙執
節吟詠洞章歩虚讃歎功德巍巍未聞未見
今日得詣寳軒列班侍立恭聽法音願賜開
度是時
元始上帝告左右侍眞曰吾以威光普照无
極世界下土兆民一切群生愚癡暗昧沉迷
世網媅滯六慾不能自覺常處苦惱流浪生
死並不開悟若有善信男女能發无上道意
爲一切衆生立三清寳座五帝靈壇掛旙獻
花燒香朝禮轉念經懴爲先祖宗親亡過父
母妻子眷屬滅除罪犯使身心清淨常味靈
音不堕惡道常行信奉懴謝前生今世舉心
運心生不信奉心誹謗三寳毀壞三寳穢汙
三寳戲弄三寳罵詈三寳呪詛三寳欺忽三
寳傲誕三寳嗊嗃三寳訾毀經籙評論眞僞
攺易妄言强辯是非分别深淺言議短長形
容不淨衣服不淨手脚不淨口氣不淨飲酒
食肉啖嚼葷辛口出穢言心不恭敬或不淨
手或不燒香或不漱口或不沐浴即入靈壇
觸犯尊像穢辱眞聖神仙天王力士玉女金
童直壇靈官或對三清至眞經法出家法師
生不恭敬形容傲誕不肯信奉或乗車馬直
入宫觀靈壇逼近尊像狼藉福地或見持齋
受戒永不信奉或見禮經齋醮即便破亂以
爲妖妄或入道場法席高聲大語惱觸法衆
或發言舉意道說是非較量眞僞或倚恃三
寳方便求財或假法教化誑惑百姓或費用
三寳財物以養已身或恐愶出家求其長短
以取財物養育妻子諸如上罪无量元邊今
日發露心誠朝謝天地三寳星辰爲光祖父
母見存眷屬起懇首陳乞滅除罪犯内外清
淨咸獲超度
元始上帝再告左右侍眞曰吾傷下土兆民
見存在世三業六根罪業深重長行殺戮行
諸苦酷不念慈心殺害群毛食啖六畜或爲
父母及已身兄弟妻兒延諸親族衆集郷閭
傷害衆生不計頭數或殺牛羊驢馬猪狗雞
豚依人養牧芻豢之屬或殺麞鹿狐兔虎豹
豺狼依泊山林野獸之屬或殺鵞鴨烏鵲鳩
鴿鴟鳶鳬鶩鵁鶄飛禽之屬或殺蟲蛇虺蠍
蜂蠆蚰蜒蜈蚣蜙蝑螻蟻之屬或殺黿鼉魚
鼈螺蚌蝦蟇螯蟹蟛蜞水蟲之屬或殺𧏙蜋
蠛蠓蝜蟠螟蛉蠍蠋丘蚓小蟲之屬或殺蚊
蝱蚤蝨蜉蝣蠌蝝𧍒蝡蛸翹化生之屬或飛
鷹走犬張羅布網殺害衆生或放火燒山窮
林竭澤殺害衆生或持弓矢刀杖殺害衆生
或手揉足踏坐按卧捺殺害衆生或畊田種
作打墻立壁殺害衆生或竪造舍宇穿坑出
土拆籬作障殺害衆生或剖胎破卵熱湯潑
地殺害衆生或對經像靈壇宫觀殺害衆生
或禱祀鬼神或爲嗔怒殺害衆生或命絶手
中或身亡刀下或斷其頭足或剥裂皮毛或
猛火煎燒或沸湯燖煮或生分子母斷其胎
育或固絶命根令其磨滅或殺賢人道士或
殺老弱女男或殺債主𡨚家或殺四方良善
或恐殺怖殺毒藥殺呪殺罵殺或自殺教殺
諸如上殺舉手動身殺害無數无量无邊罪
業深重不忍聽聞今日若有奉道男女傾心
露懇朝天禮謝拜表上章大醮三官放生續
命布施財寳救濟孤貧燒香行道吟詠洞章
歩虚禮懴爲七世祖禰亡過父母一切宗親
懴滌罪犯攺惡修善洗滌身心所求皆遂所
望皆成所救宗親咸得超度神仙接引逍遥
無爲名上南宫得歸人道獲福无量
元始上帝再告左右侍眞曰下界若有清信
奉道之民或爲水族介蟲蛟龍魚鼈蝦螺蚌
蛤濕居毒獸一切魚龍建三清寳座五帝靈
壇燒香然燈上章拜表懴謝水居業重之罪
者吾遣太一救苦天尊於雲樓青簡金文寳
藏出天尊懿號徧使人天稱揚讃歎吟詠洞
章思神念道乞削落明眞九幽長夜之函使
一切水族介蟲離苦解脫滅无量罪咸獲超
度是故燒香歸身歸命五體投地
　　　志心朝禮
　　玉清聖境虚无自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇大帝
　　中天星主紫微中宫北極大帝
　　承天效法厚德光大后土皇地祇
　　南極長生大帝統天元聖天尊
　　東極青華大帝太乙救苦天尊
　　貞明大聖九天應元雷聲普化天尊
　　九天雷祖大帝除災濟物天尊
　　紫微碧玉宫太一大天帝保制劫運天尊
　　六天洞淵大帝伏魔上上太一天尊
　　六波天主帝君普施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈眞老洞清天尊
　　西方七炁天中皓靈黃老洞虚天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮西方太妙至極天尊
　　志心朝禮行明上道天尊
　　志心朝禮蕭然紫桂天尊
　　志心朝禮凝尊金容天尊
　　志心朝禮凝光金洞天尊
　　志心朝禮三光神耀天尊
　　志心朝禮紫清九仙天尊
　　志心朝禮天中大行天尊
　　志心朝禮廣運道空天尊
　　志心朝禮上眞道運天尊
　　志心朝禮仙道運度天尊
　　志心朝禮朱光重玄天尊
　　志心朝禮大廣運明天尊
　　志心朝禮隨順世間天尊
　　志心朝禮玄寂一乗天尊
　　志心朝禮金殿妙尊天尊
　　志心朝禮逍遥三乗天尊
　　志心朝禮觀行仙靈天尊
　　志心朝禮飛天法王天尊
　　志心朝禮清元訓廣天尊
　　志心朝禮太和一乗天尊
　　志心朝禮眞運明行天尊
　　志心朝禮金慈玉寳天尊
　　志心朝禮開明解智天尊
　　志心朝禮解脫重玄天尊
　　志心朝禮最勝空明天尊
　　志心朝禮解脫暉光天尊
　　志心朝禮戒生法王天尊
　　志心朝禮妙寳金城天尊
　　志心朝禮寂然太眞天尊
　　志心朝禮洞元萬果天尊
　　志心朝禮素王妙樂天尊
　　志心朝禮玄應洞聽天尊
　　志心朝禮普慈光暎天尊
　　志心朝禮天仙无礙天尊
　　志心朝禮眞覺仙靈天尊
　　志心朝禮徧悟玄㑹天尊
　　志心朝禮善果隨受天尊
　　志心朝禮妙勝重玄天尊
　　志心朝禮妙道明光天尊
　　志心朝禮凝寂金寳天尊
　　志心朝禮因縁无隱天尊
　　志心朝禮光明髙運天尊
　　志心朝禮大乗无爲天尊
　　志心朝禮青華主筭天尊
　　志心朝禮運明慧通天尊
　　志心朝禮萬仙救生天尊
　　志心朝禮金景妙寂天尊
　　志心朝禮行成仙道天尊
　　志心朝禮徧周六道天尊
　　志心朝禮明化神運天尊
　　志心朝禮上景眞空天尊
　　志心朝禮妙彩朱威天尊
　　志心朝禮運道丹天天尊
　　志心朝禮洞元仙嚴天尊
　　志心朝禮洞元萬功天尊
　　志心朝禮丹質妙光天尊
　　志心朝禮朱湛妙果天尊
　　志心朝禮法海廣華天尊
　　志心朝禮方期洞元天尊
　　志心朝禮无等應感天尊
　　志心朝禮運明仙慶天尊
　　志心朝禮妙寂金鏡天尊
　　志心朝禮三天照明天尊
　　志心朝禮洞靈朱明天尊
　　志心朝禮慧功普朗天尊
　　志心朝禮洞靈果明天尊
　　志心朝禮普度丹景天尊
　　志心朝禮慧炬上靈天尊
　　志心朝禮拔苦慈慧天尊
　　志心朝禮妙湛金彩天尊
　　志心朝禮仙道廣度天尊
　　志心朝禮道運髙應天尊
　　志心朝禮道運眞行天尊
　　志心朝禮丹元无礙天尊
　　志心朝禮度人北元天尊
　　志心朝禮无邊徧被天尊
　　志心朝禮開化王宫天尊
　　志心朝禮妙道應明天尊
　　志心朝禮至照道運天尊
　　志心朝禮大梵中仙天尊
　　志心朝禮神通照道天尊
　　志心朝禮救生上化天尊
　　志心朝禮諸天玉眞天尊
　　志心朝禮金山嶷然天尊
　　志心朝禮道運萬空天尊
　　志心朝禮玉華妙樂天尊
　　志心朝禮増益善智天尊
　　志心朝禮眞相靜明天尊
　　志心朝禮雲宫重玄天尊
　　志心朝禮開朗神解天尊
　　志心朝禮天皇眞君天尊
　　志心朝禮救生中元天尊
　　志心朝禮普朗眞人天尊
　　志心朝禮虚无性常天尊
　　志心朝禮玄紀戒生天尊
　　志心朝禮隨方自然天尊
　　志心朝禮最勝方便天尊
　　志心朝禮漸妙玄㑹天尊
　　志心朝禮德解洞玄天尊
　　志心朝禮洞元仙寳天尊
　　志心朝禮慧炬太眞天尊
　　志心朝禮神至響明天尊
　　志心朝禮遍空飛駕天尊
　　志心朝禮太玄寳丹天尊
　　志心朝禮一切増益天尊
　　志心朝禮行明高運天尊
　　志心朝禮隨願往生天尊
　　志心朝禮慈悲救苦眞人
　　志心朝禮慈悲救度眞人
　　志心朝禮慈悲大慧眞人
　　志心朝禮景虚眞人
　　志心朝禮平等眞人
　　志心朝禮大慈眞人
　　志心朝禮好生眞人
　　志心朝禮景上眞人
　　志心朝禮等曜眞人
　　志心朝禮靖慧眞人
　　志心朝禮智明眞人
　　志心朝禮妙慧眞人
　　志心朝禮明虚眞人
　　志心朝禮部録天師
　　志心朝禮上奏天師
　　志心朝禮除死天師
　　志心朝禮定生天師
　　志心朝禮保護天師
　　志心朝禮普濟天師
元始天尊再告左右侍眞曰吾今出此天尊
眞人天師名號遣金華眞人齎往下方散布
萬國九州使一切人民懴悔朝謝或有清信
賢者毎遇本命生日燒香諷誦醮謝天地洞
府神仙即有記名神王落死神王上生神王
録其功德奏上諸天金帛豐足永保安寧或
爲儲君太子公主天親迎祥集慶大醮星辰
獲福无量
　　　志心朝禮
　　麻姑山丹霞洞天仙官
　　仙都山玄都祈仙洞天仙官
　　青田山青田大鶴洞天仙官
　　鍾山朱湖太生洞天仙官
　　良常山良常方㑹洞天仙官
　　紫蓋山紫玄洞照洞天仙官
　　天目山太極玄蓋洞天仙官
　　桃源山白馬玄光洞天仙官
　　金華山金華洞元洞天仙官
　　海上東嶽廣桒山青帝洞仙官
　　海上南嶽長離山赤帝洞仙官
　　海上西嶽麗農山白帝洞仙官
　　海上北嶽廣野山黒帝洞仙官
　　海上中嶽崐崘山黄帝洞仙官
元始上帝再告左右侍眞曰吾今遣太一眞
人齎此經散布萬國九州徧使人天禮念延
生保命集福消災若有奉道之民遇三元八
節本命生辰轉禮三清寳號十方眞人名位
者身堅體固永保長生獲福无量冲妙先生
燒香朝謝金闕上帝而獻頌曰
挺秀雍熈運日奉至尊前身居龍鳯闕
名籍繼諸仙燒香謝天䕃長誦希夷篇
千生臻百福列位清微天永處逍遥境
長享福自然
太上靈寳朝天謝罪大懴卷之三
太上靈寳朝天謝罪大懴卷之四露四
爾時元始上帝在大羅天上玉京金闕紫微
天䑓大㑹群仙敷演妙法救度天人咸使悟
道不歷諸苦施大威德放大光明普照萬國
一切罪福俱在目前甚深微妙方便開度一
切地獄窮䰟苦毒无量痛楚難言並蒙恩救
拔不溺沉淪咸得超度是時
元始上帝慈悲廣洽更開要道使過去未來
俱霑利益再告左右侍眞曰人之禀生同資
一氣及乎誕育命係三元壽夭吉凶冨貴貧
賤因縁罪福善惡生死各逐宿命根源悉有
報應隨其業力永不差移如影隨形似聲應
響上元正月十五日天曹天官主録百司上
詣天闕進呈世人罪福之籍七月十五日中
元地官主録百司上詣天闕進呈世人罪福
之籍十月十五日下元水官水府百司上詣
天闕進呈世人罪福之籍三元之日與三界
十方四司五帝善惡童子一切靈官上朝金
闕元始座前考校男女生死之籍罪福因縁
及九幽地獄水府窮䰟姓名黒簿此時若有
善信男女䏻發自然道意建造紫微寳䑓玉
京寳山樓閣䑓榭百寳莊嚴香花供養燒香
行道吟詠洞章然燈放生歩虚法事布施發
願謝過上章大建齋醮䖍告天地晝夜不怠
者吾當遣十天眞人諸天神仙三界四司救
苦靈童下降人間齊到道場爲其滅罪保佑
生人使國土安寧男女歡泰衆善齊降諸惡
不生地獄苦䰟一時解脫克生天上快樂无
爲率土太平功德巍巍獲福无量
元始上帝再告左右侍眞曰吾見十方无極
世界十方天王造三十二層天䑓寳盤悉以
紫金珠玉錦縠紫網寳蓋紫節旌幢百花飲
食器物百珍仙樂摇曳徧滿虚空來詣道場
羅列供養爾時天尊以神通威力變此㑹中
國土悉是琉璃洞徹内外皆同一色逺近平
等不殊三界十方同霑福慶喜樂難言九幽
罷對五苦停酸國土安寧人民長壽
元始上帝再告左右侍眞曰下界若有善信
男女請道士法師常於三元節日宣說經戒
罪福因縁懴悔自己受身不淨臭穢四大浮
脆假合念念無常三業六根搆造諸惡漸染
成愆輪廻生死堕落三塗九幽地獄受諸苦
惱吞火食炭鑊湯煎煮足履刀山手攀劔𣗳
磑磨碓擣鋸解錐劖鐵鳥啄聙鐵犁畊舌牛
頭亂拷鐵杖負身膿血流離身體爛壞沉淪
黒闇流轉泥犁負石塡河晝夜拷掠一入酆
都地獄萬劫難原皆是衆生業力自受若有
善信男女能發善心爲七世祖禰及見存已
身父母骨肉五苦三塗窮䰟餓鬼畜生囚徒
老病衆生造玉京髙座紫微天䑓掛旛獻花
百珍供養醮謝星宿拜表上章禮懴燒香滅
諸罪源咸皆超度
元始天尊告左右侍眞曰若有善信男女於
三元節日爲一切人天建造齋醮轉經禮懴供
養天尊神仙列曜星宿地府百司爲祖考父
母發片善心精誠不退過去未來三世父母
獲福无量滅諸罪犯
元始上帝告左右侍眞曰吾見下土兆民多
有凶禍邪鬼所害可爲先亡祖考父母尊親
五臘之日是天地開赦冝建齋行道禮懴上
章救拔先祖咸得超度獲福无量正月一日
天臘之日五帝神仙集於青天安寳華林青
靈闕中校定世人罪福之籍五月五日地臘
之日五帝神仙集於丹天梵寳昌陽丹靈朱
闕校定世人罪福之籍七月七日道德臘之
日五帝神仙集於金門素靈闕中校定世人
罪福之籍十月一日民歳臘之日五帝神仙
集於玄天洞隂黒靈闕中校定世人罪福之
籍十二月遇臘日是王侯臘之日此日五方
五帝集於玄都玉京元靈戊已金闕元始上
帝八景殿中校定世人罪福之籍此五臘日
皆是天地合攅之日定吉凶死生簿籍若有
男女爲過去先祖父母禮懴上表謝罪滅除
黒簿罪目升度七祖父母入名上清皆得超
度夫五臘日者皆生人九祖父母幽嶽鬼䰟
此日爲酆都北隂大帝引出責問乆處隂司
年代積罪結釁端由及子孫姓名墳墓所在
如積劫未有追贖因此日延累生人引問得
子孫親姻九族姓名爲生人罪狀積釁幽司
九族延滅此日可爲先祖亡過父母上表懴
謝宿愆追拔幽塗皆亡人一一得之常日祭
祀不可得達爲酆都幽深難爲通徹沐頼眞
猷皆得宿愆解釋幽司不欲乆滯死䰟乆滯
則天曹責及幽司官吏亦責及生人轉福爲
禍災難自此而生若有至孝男女此日修奉
齋醮即黒簿除名獲福无量皆得超度
元始上帝告左右侍眞曰下界衆生識見不
同習惡造善根基各異今說要言各冝信奉
若衆生好殺害損傷者即以慈悲門攝之若
偷盗劫奪財物者即以分義門攝之若邪婬
放蕩者即以貞潔門攝之若慳貪悋惜者即
以布施門攝之若瞋怒鬬爭者即以歡喜門
攝之若愚癡顚倒者即以方便門攝之若綺
言浮華者即以簡正門攝之若妄語虚誑者
即以信順門攝之若惡口呪詛者即以誦念
門攝之若兩舌惡罵者即以讃歎門攝之若
飲酒食肉過度者即以齋戒門攝之若誹謗
訾毀者即以講說門攝之若倨傲輕慢者即
以禮拜門攝之若剛彊豪健者即以柔弱門
攝之若不信罪福宿命者即以因縁門攝之
若執繫有无者即以中道門攝之若是非彼
我者即以平等門攝之若貪濁穢汙者即以
清淨門攝之若堅固不移者即以輪轉門攝
之若造作不休者即以无爲門攝之若𡱈守
不變者即以圓轉門攝之若躁競不安者即
以靜定門攝之若煩惱不釋者即以解脫門
攝之若憂悲不樂者即以逍遥門攝之以此
二十四門常攝一切衆生不亦樂乎
元始上帝曰吾本以无攝爲攝勸化衆生衆
生旣悟亦无攝因若能持奉獲福无量
元始上帝再告左右侍眞曰下界兆庻若有
清信奉道之民爲九祖先逺父毋幽䰟或於
古觀靈壇或在本家淨室建三清寳座㸃七
曜明燈燒香行道吟詠洞章轉禮經懴大醮
諸天精誠不怠者五遣太乙救苦天尊於九
炁天宫開七寳雲樓青簡金文出天尊懿號
下降人間徧使人天禮念爲削落九幽長夜
玉匱之函使七祖超度䰟上南宫神仙接引
逍遥无爲獲福无量是故燒香歸身歸命五
體投地
　　　志心朝禮
　　玉清聖境虚无自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇大帝
　　中天星主紫微中宫北極大帝
　　承天效法厚德光大后土皇地祇
　　南極長生大帝統天元聖天尊
　　東極青華大帝太乙救苦天尊
　　貞明大聖九天應元雷聲普化天尊
　　九天雷祖大帝除災濟物天尊
　　紫微碧玉宫太一大天帝保制劫運天尊
　　六天洞淵大帝伏魔上上太一天尊
　　六波天主帝君普施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈眞老洞清天尊
　　西方七炁天中皓靈皇老洞虚天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮北方玄上玉宸天尊
　　志心朝禮玄明眞仙天尊
　　志心朝禮玄㑹慈恩天尊
　　志心朝禮朱光妙果天尊
　　志心朝禮妙果四極天尊
　　志心朝禮无礙十華天尊
　　志心朝禮運明靜行天尊
　　志心朝禮運明眞文天尊
　　志心朝禮妙果正因天尊
　　志心朝禮黄道運明天尊
　　志心朝禮法海寳福天尊
　　志心朝禮運明太虚天尊
　　志心朝禮萬行靜定天尊
　　志心朝禮金相凝神天尊
　　志心朝禮靈融應體天尊
　　志心朝禮上運智道天尊
　　志心朝禮靈眞丹天天尊
　　志心朝禮運明妙空天尊
　　志心朝禮元一天皇天尊
　　志心朝禮无等開元天尊
　　志心朝禮至道智明天尊
　　志心朝禮齊物高勝天尊
　　志心朝禮清響无等天尊
　　志心朝禮靈顔妙光天尊
　　志心朝禮上靈光照天尊
　　志心朝禮明廣慧道天尊
　　志心朝禮拔苦慈解天尊
　　志心朝禮四宫眞境天尊
　　志心朝禮大洞體玄天尊
　　志心朝禮洞玄開度天尊
　　志心朝禮金光妙湛天尊
　　志心朝禮結成騫林天尊
　　志心朝禮雲宫法燈天尊
　　志心朝禮至玄運道天尊
　　志心朝禮慧光三天天尊
　　志心朝禮自然流鈴天尊
　　志心朝禮靜明玉帝天尊
　　志心朝禮普朗業行天尊
　　志心朝禮丹霍法成天尊
　　志心朝禮寳林一乗天尊
　　志心朝禮應㑹開闡天尊
　　志心朝禮隨方傳法天尊
　　志心朝禮中千常一天尊
　　志心朝禮道運眞空天尊
　　志心朝禮上天妙嚴天尊
　　志心朝禮長樂丹元天尊
　　志心朝禮救生萬化天尊
　　志心朝禮文眞廣運天尊
　　志心朝禮地皇神尊天尊
　　志心朝禮皓素无等天尊
　　志心朝禮華景一乗天尊
　　志心朝禮正一三天天尊
　　志心朝禮玉宫雲營天尊
　　志心朝禮延壽慧眞天尊
　　志心朝禮重玄德眞天尊
　　志心朝禮流慈自然天尊
　　志心朝禮七暎妙光天尊
　　志心朝禮太洞七元天尊
　　志心朝禮上洞朱極天尊
　　志心朝禮雲宫平等天尊
　　志心朝禮道運光空天尊
　　志心朝禮妙寳金縁天尊
　　志心朝禮妙善眞濟天尊
　　志心朝禮丹紫无爲天尊
　　志心朝禮大運化道天尊
　　志心朝禮紫極中華天尊
　　志心朝禮延壽仙靈天尊
　　志心朝禮法海瓊音天尊
　　志心朝禮妙玄北眞天尊
　　志心朝禮眞觀神眞天尊
　　志心朝禮妙玄道運天尊
　　志心朝禮西明感化天尊
　　志心朝禮期度仙道天尊
　　志心朝禮廣明大道天尊
　　志心朝禮開度解脫天尊
　　志心朝禮仙靈普朗天尊
　　志心朝禮朱宫妙樂天尊
　　志心朝禮救生空觀天尊
　　志心朝禮明智玄道天尊
　　志心朝禮果成仙道天尊
　　志心朝禮徧道上運天尊
　　志心朝禮方便冥感天尊
　　志心朝禮仙眞南極天尊
　　志心朝禮玄通長樂天尊
　　志心朝禮正眞法成天尊
　　志心朝禮一切常度天尊
　　志心朝禮无爲丹元天尊
　　志心朝禮寳明大度天尊
　　志心朝禮朱因髙尊天尊
　　志心朝禮无等清響天尊
　　志心朝禮化成仙道天尊
　　志心朝禮運明妙照天尊
　　志心朝禮戒生明行天尊
　　志心朝禮上道運明天尊
　　志心朝禮妙果朱素天尊
　　志心朝禮寂然紫度天尊
　　志心朝禮金剛妙彩天尊
　　志心朝禮拔苦慈恩天尊
　　志心朝禮眞空二炁天尊
　　志心朝禮度戹應變天尊
　　志心朝禮九幽拔罪天尊
　　志心朝禮隨願徃生天尊
　　志心朝禮慈悲救苦眞人
　　志心朝禮慈悲救度眞人
　　志心朝禮慈悲大惠眞人
　　志心朝禮明皇眞人
　　志心朝禮照理眞人
　　志心朝禮普度眞人
　　志心朝禮至極眞人
　　志心朝禮普救眞人
　　志心朝禮慈覺眞人
　　志心朝禮玉䑓眞人
　　志心朝禮金玄眞人
　　志心朝禮妙玄眞人
　　志心朝禮自在眞人
　　志心朝禮變化天師
　　志心朝禮神妙天師
　　志心朝禮皇上天師
　　志心朝禮萬福天師
　　志心朝禮太極天師
　　志心朝禮玉晨天師
元始上帝告諸神仙曰吾今降此天尊眞人
天師位號遣太清眞人齎徃下方散布萬國
九州一切人天轉誦若有善信男女臻道之
人毎遇八節三元生辰本命轉禮經懴醮謝
天地爲三軍萬姓一切含生燒香朝謝使門
戸昌隆世世榮盛子孫聦慧壽禄延永功德
巍巍永消世戹
　　　志心朝禮
　　東海廣德之神龍宫官屬
　　南海洪聖廣利之神龍宫官屬
　　西海廣潤之神龍宫官屬
　　北海廣澤之神龍宫官屬
　　江瀆廣源之神龍宫官屬
　　河瀆靈源之神龍宫官屬
　　淮瀆長源之神龍宫官屬
　　濟瀆清源之神龍宫官屬
　　淛江水府之神龍宫官屬
　　呉江水府之神龍宫官屬
　　楚江水府之神龍宫官屬
　　荆江水府之神龍宫官屬
　　揚子江水府之神龍宫官屬
　　湘江水府之神龍宫官屬
　　松江水府之神龍宫官屬
　　南江水府之神龍宫官屬
　　漢江水府之神龍宫官屬
元始上帝再告左右侍眞曰吾今降下此經
散布十方世界徧使人天禮念獲生生福滅
世世罪所求皆遂所願皆成世間若有奉道
之民善信之家毎遇本命生日八節三元燒
香禮誦大建齋醮諷詠三清寳號眞人名位
上願三公輔弼將相寀寮拜表上章迎祥集
福永臻冨貴長保遐齡冲妙先生燒香朝謝
金闕上帝而獻頌曰
天生明哲來賛昌期氷稜玉峭鳯質鸞姿
爕調元化力賛雍熈農歌緑野兵戢四夷
長臻五福永集天褀
太上靈寳朝天謝罪大懴卷之四
太上靈寳朝天謝罪大懴卷之五露五
爾時金闕大聖元始上帝在九清妙境五雲
天宫御寳雲玉座大㑹群仙敷演眞一妙法
廣度群生咸使超悟是時太上道君太上老
君與諸天大聖妙行眞人九天上眞四司五
帝一切神仙皆駕五色璚輪八景翠輿飛雲
寳蓋十絶靈旛龍旂鳯葆燒香散花遊空歩
虚吟詠洞章旋遶劫仭寳䑓朝讃齊唱元始
上帝咸皆欣慶是時至尊以大威德放七寳
神光照曜太空下及无極世界九幽長夜地
獄善惡報應一一皆見于時東方九炁天君
侍眞靈官上朝金闕于時南方三炁天君侍
眞靈官上朝金闕于時西方七炁天君侍眞
靈官上朝金闕于時北方五炁天君侍眞靈
官上朝金闕于時中央一炁天君侍眞靈官
上朝金闕列班焚香進呈天下兆庶生死罪
福之籍須㬰萬變宫殿䑓榭皆悉水精琉璃
珊瑚琥珀雕𤥨莊嚴麒麟獅子備衛左右各
赴寳座講說酆都地獄生死之籙忽聞地獄
死䰟受對考罰痛聲號絶又見死䰟无託𡨋
闇之中鬼官不録是時五帝上問此輩罪人
是何業報受拷痛切難任伏願天慈特垂救
度
元始上帝謂帝君曰下元生人死䰟受考爲
前生不忠不孝君臣不義父子不慈不敬三
光不信罪福欺師謗道反逆宗親廣殺物命
縱恣貪婬司命奪筭壽無定年死鬼報對劫
盡无解此人爲前生耽酒嗜肉殺戮无度不
造善功專行不道年筭未盡被六天洞宫鬼
神乗人罪釁放其毒疫夭傷人命水火盗賊
疫癘刀兵危難困苦官𥝠口舌枷鎻迍蹇令
人所爲不遂年月歳乆遭遇不少又見風雷
之獄常有黒風震雷霹靂飛戈衝突罪人分
散肢體穿穴五臓萬劫受苦晝夜不息又見
火翳之獄有諸罪人吞火食炭爲火所燒頭
面焦燎頭戴火山皮膚骨肉節節生火萬劫
受苦晝夜不息又見金剛之獄有諸罪人金
鎚鐵杖亂拷无數肢體爛壞筋骨零落鐵义
穿腹金鎚塞心萬劫受苦晝夜不息又見溟
泠之獄有諸罪人沉没寒氷劔㦸霜刄衝斷
筋骨百毒之汁以灌其上五體零落心腹破
壞萬劫受苦晝夜不息又見銅柱地獄有諸
罪人身上銅柱大火猛熖令諸罪人手抱足
登表裏焦爛腹背膿潰萬劫受苦晝夜不息
又見屠割地獄有諸罪人身被倒懸刀劔割
體四肢筋脉皮膚五藏皆有刀刄割切其中
罪人血流滿地非可堪忍萬劫受苦晝夜不
息又見火車地獄有諸罪人五車裂體四肢
分散或身處火車東西南北一一車輪皆有
兵刄隨輪運轉割切罪人加諸猛火燒炙焦
爛萬劫受苦晝夜不息又見鑊湯地獄有諸
罪人身被鐵义义入鑊湯五體煮漬四肢爛
潰膿血臭穢不可堪忍萬劫受苦晝夜不息
是時
元始上帝十方救苦天尊救度眞人施大威
光假六通慧力令諸罪䰟閉目靜思自識宿
命生存之日造諸惡業或手弑君父不孝二
親或誹謗眞仙或殘傷兄弟或謀反師尊或
婬犯骨肉或劫賊殺害或屠割孤貧以强陵
弱以貴虐賤或穢慢靈文或隂賊嫉妬或惡
口兩舌或鬬亂善人積劫以來所犯諸罪一
時頓憶各各明了倍增悲惱願求解脫咸乞
救度
元始上帝再告侍眞曰吾見諸罪人矌劫以
來不信經懴唯罪是修遂使名書惡簿身没
九幽䰟滯三塗无由解脫若有清信男女發
心爲上世亡䰟父母眷屬建齋行道拜表上
章濟接孤貧放生續命者吾遣太乙救苦天
尊於紫微上宫開三天奥藏七部瓊篇蘂簡
琅函出天尊懿號下降人間讃歎諷誦吟詠
洞章消滅罪犯削落九幽長夜玉匱之函遍
使一切罪䰟離苦解脫隨願徃生逍遥无爲
咸獲超度是故燒香歸身歸命五體投地
　　　志心朝禮
　　玉清聖境虚无自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇大帝
　　中天星主紫微中宫北極大帝
　　承天效法厚德光大后土皇地祇
　　南極長生大帝統天元聖天尊
　　東極青華大帝太乙救苦天尊
　　貞明大聖九天應元雷聲普化天尊
　　九天雷祖大帝除災濟物天尊
　　紫微碧玉宫太一大天帝保制劫運天尊
　　六天洞淵大帝伏魔上上太一天尊
　　六波天主帝君溥施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈眞老洞清天尊
　　西方七炁天中皓靈皇老洞虚天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮東北方度仙上聖天尊
　　志心朝禮慈暎度苦天尊
　　志心朝禮髙勝天師天尊
　　志心朝禮金靜玉寳天尊
　　志心朝禮照度仙道天尊
　　志心朝禮上元四明天尊
　　志心朝禮妙尊金眞天尊
　　志心朝禮洞玄内祕天尊
　　志心朝禮光相寳開天尊
　　志心朝禮萬元洞明天尊
　　志心朝禮无等寳照天尊
　　志心朝禮神通眞觀天尊
　　志心朝禮太虚一乗天尊
　　志心朝禮湛然丹林天尊
　　志心朝禮應眞法寂天尊
　　志心朝禮中玄道運天尊
　　志心朝禮解脫思議天尊
　　志心朝禮慧元三天天尊
　　志心朝禮神智道運天尊
　　志心朝禮權實洞玄天尊
　　志心朝禮上洞飛經天尊
　　志心朝禮上帝地皇天尊
　　志心朝禮入妙寂然天尊
　　志心朝禮无量妙行天尊
　　志心朝禮上洞三天天尊
　　志心朝禮金光常湛天尊
　　志心朝禮太玄明解天尊
　　志心朝禮洞眞玉虚天尊
　　志心朝禮聖眞小有天尊
　　志心朝禮丹紫縁感天尊
　　志心朝禮上宫平等天尊
　　志心朝禮玄紀七聖天尊
　　志心朝禮上元上品天尊
　　志心朝禮寳藏法海天尊
　　志心朝禮寳䑓法海天尊
　　志心朝禮隨聲救苦天尊
　　志心朝禮萬靈寳眞天尊
　　志心朝禮朱鏡妙尊天尊
　　志心朝禮西靈寳眞天尊
　　志心朝禮運晨明道天尊
　　志心朝禮眞運遍明天尊
　　志心朝禮金聖凝湛天尊
　　志心朝禮輪東華法天尊
　　志心朝禮思眞延壽天尊
　　志心朝禮金靈妙寂天尊
　　志心朝禮萬運明廣天尊
　　志心朝禮明玄神運天尊
　　志心朝禮眞空道訓天尊
　　志心朝禮道應慧朗天尊
　　志心朝禮自然神寳天尊
　　志心朝禮妙寳玄元天尊
　　志心朝禮化明至道天尊
　　志心朝禮明朗上運天尊
　　志心朝禮慧明髙運天尊
　　志心朝禮最勝光相天尊
　　志心朝禮常導三有天尊
　　志心朝禮黄老地皇天尊
　　志心朝禮道運玄㑹天尊
　　志心朝禮太元一相天尊
　　志心朝禮真道廣成天尊
　　志心朝禮神慧道運天尊
　　志心朝禮真法成天天尊
　　志心朝禮上靈瓊華天尊
　　志心朝禮髙運明行天尊
　　志心朝禮虚玄光明天尊
　　志心朝禮七映北真天尊
　　志心朝禮開明一切天尊
　　志心朝禮本際上靈天尊
　　志心朝禮道德真空天尊
　　志心朝禮祕藏善開天尊
　　志心朝禮救苦東華天尊
　　志心朝禮清靈玉光天尊
　　志心朝禮决定太清天尊
　　志心朝禮虚道慧運天尊
　　志心朝禮救生正真天尊
　　志心朝禮髙勝度命天尊
　　志心朝禮八明北真天尊
　　志心朝禮廣敷真戒天尊
　　志心朝禮廣明真道天尊
　　志心朝禮行明大運天尊
　　志心朝禮戒生化成天尊
　　志心朝禮丹紫空道天尊
　　志心朝禮妙尊金華天尊
　　志心朝禮無量北真天尊
　　志心朝禮明化髙道天尊
　　志心朝禮眞淵無滯天尊
　　志心朝禮上元化度天尊
　　志心朝禮受持玄㑹天尊
　　志心朝禮仙靈普慈天尊
　　志心朝禮五老梵行天尊
　　志心朝禮威光金絢天尊
　　志心朝禮護䰟無滯天尊
　　志心朝禮無礙自然天尊
　　志心朝禮上品福慶天尊
　　志心朝禮寳映仙飛天尊
　　志心朝禮妙元朱光天尊
　　志心朝禮大聖長樂天尊
　　志心朝禮九幽拔罪天尊
　　志心朝禮隨願往生天尊
　　志心朝禮慈悲救苦真人
　　志心朝禮慈悲救度真人
　　志心朝禮慈悲大惠真人
　　志心朝禮解脫真人
　　志心朝禮洞玄真人
　　志心朝禮救苦真人
　　志心朝禮洞神真人
　　志心朝禮濟苦真人
　　志心朝禮降魔真人
　　志心朝禮等照真人
　　志心朝禮金景真人
　　志心朝禮玊光真人
　　志心朝禮光明真人
　　志心朝禮救死天師
　　志心朝禮護生天師
　　志心朝禮度命天師
　　志心朝禮度人天師
　　志心朝禮好生天師
　　志心朝禮好善天師
元始上帝告左右侍真曰吾今遣太華真人
以此天尊真人天師位號齎往下界散布萬
國九州一切人天轉禮誦念上消天災下禳
毒害若有修真之士重道之民本命生辰爲
三公輔弼將相寀僚大醮星辰轉禮經懴永
臻五福常保三元品秩穹崇壽齡延永獲福
無量
　　　志心朝禮
　　地肺山福地仙官聖衆
　　蓋竹山福地仙官聖衆
　　清遠山福地仙官聖衆
　　安山福地仙官聖衆
　　石磕山福地仙官聖衆
　　東仙源福地仙官聖衆
　　青嶼山福地仙官聖衆
　　郁木洞福地仙官聖衆
　　赤水山福地仙官聖衆
　　丹霞洞福地仙官聖衆
　　君山福地仙官聖衆
　　焦源福地仙官聖衆
　　靈墟山福地仙官聖衆
　　沃洲福地仙官聖衆
　　天姥岑福地仙官聖衆
　　若耶溪福地仙官聖衆
　　金庭山福地仙官聖衆
　　馬嶺山福地仙官聖衆
　　鵞羊山福地仙官聖衆
　　洞真墟福地仙官聖衆
　　光天壇福地仙官聖衆
　　洞宫福地仙官聖衆
　　清玉壇福地仙官聖衆
　　陶公山福地仙官聖衆
元始天尊吿左右侍真曰吾今遣太華真人
齎此經散布萬國九州徧使人天禮誦延生
集福保命消災若有奉道之民遇三元八節
本命生辰修齋禮拜念誦三清寳號天尊名
位願三軍萬姓普天𡊥庶一切含生燒香修
奉者衆聖護門永臻壽禄增無量福消無量
罪沖妙先生朝謝金闕上帝而獻頌曰
煥赫空洞章靈音震九天至真開寳藴
傳受希夷篇寳偈今仍遇靈文拔祖先
救度長夜䰟上登朱陵天䖍心尊所奉
朝謝虚皇前



太上靈寳朝天謝罪大懴卷之五
太上靈寳朝天謝罪大懴卷之六露六
爾時元始上帝在大羅天宫黃金殿内七寳
幃中大顯威神祥光輝爍照曜天地眞仙侍
衛无鞅數衆建節捧香羅列左右歩虚旋繞
讃歎至尊時見天仙地仙水仙各整威儀上
朝金闕進呈萬國九州兆民生死罪福之目
姓名功過毫分不失是時
元始上帝謂左右侍眞曰吾觀一切有情皆
是虚假念念滅壞曾不暫停苦惱輪迴凡夫
不覺三途徃返萬劫辛酸受身生身煩惱纏
縛皆由妄想顚倒執見關心生死存亡不能
自出甚可哀傷是時法㑹中有金華眞人廣
福眞人端簡整佩出班燒香朝拜金闕上帝
臣等積善深厚位列玉清得侍左右恭聽法
音開示群品今見下方一切衆生不顧宿命
不遵經法是非爭競六識昏迷五毒縈心造
業之時无所畏懼或呌喚鬼神以爲救助或
上指三光七祖以爲盟誓六親相殘傷殺无
道臨命終時戀其室宅財寳愛惜本身顧憐
妻女心迫情切或發惡願債主𡨚家俱在目
前沉淪五道无由解脫伏願天慈大開恩宥
救度群倫出離幽㝠咸使悟道是時
元始上帝告侍眞曰吾觀下界衆生妄想顚
倒皆從心起强生分别繫念在心觸境生迷
舉心皆妄當自定志智慧觀身骨肉肌膚形
骸毛髮六根四大五藏百神諦想思惟緫无
實處共相假合結聚成身表裏㝷求我在何
處身旣是假心即成空空假非眞悉爲妄想
是非憎愛貪著色聲香味觸法嫉妬慳貪殺
盗邪婬綺言惡罵凡諸作業泯爾皆除内外
清虚自悟眞道
元始上帝告侍眞曰汝等定智觀身緫无實
處人之執見者爲六根三業未淨一曰眼根
二曰耳根三曰鼻根四曰舌根五曰身根六
曰意根夫六根者能生諸業猶如草木生諸
花葉子實展轉六情六賊六慾能生諸業若
能用智慧思惟六根諸業皆盡夫三業者一
者身業二者心業三者口業身則殺盗邪婬
心則慳貪瞋怒口則綺言妄語惡口兩舌共
成十惡諦思十惡悉是浮虚但自三業及六
根漸自除滅損之又損乆能行之眞道自悟
元始上帝告左右侍眞曰吾念下界衆生歴
劫以來運心起意多有虚妄並不眞淳多有
綺言或於天尊聖像前行諸綺言或於經法
道場前行諸綺言或於父母尊親前行諸綺
言或於賢人長者前行諸綺言或於豪貴長
者前行諸綺言或於聦明識解前行諸綺言
或於諸天聖衆日月星辰前舉心皆行綺言
其罪深重今日恭對三寳靈壇前懴謝咸乞
蕩除吾念衆生立身運心綺言妄語惡口兩
舌嫉妬勝巳闘亂是非離人骨肉反虚成實
轉僞爲眞今日懴悔皆令清淨得入信根
元始上帝告左右侍眞曰吾觀下界衆生立
身以來眼耳鼻舌起意造惡殺生偷盗邪婬
放蕩慳貪瞋怒愚癡顚倒綺言妄語惡口兩
舌嫉妬勝巳飲酒食肉違犯三光皆眞向僞
信邪倒見禱祀鬼神不奉三寳訾毀嗊嗃輕
慢傲誕媅滯色慾染習香味沉迷觸法内造
外作展轉相生六根互起更相成愆罪根增
長念念成非有无量罪數結習來乆緫在身
中不可稱計一發念心皆得清淨猶如明鑑
塵埃蒙蔽脂垢積聚生翳内外不明一旦遇
良工拂拭磨洗表裏光徹逺近洞照還復如
初何以故性本清淨人生亦爾神本清淨无
諸滓穢但受形之後漸染成愆六根六情六
賊六慾六識分别妄作穢弊生身障翳失其
眞性流浪生死動入罪根報對相纏便入地
獄受諸苦惱萬劫輪轉吾以慈悲憐念衆生
故從劫到劫轉輪人間或生夷夏或老或少
或貴或賤種種方便教化度脫衆生經教流
傳開悟一切使離苦惱永出泥犁但衆生智
劣不能解悟我今爲汝分别罪福因縁令一
切衆生悉得解脫
元始上帝謂衆眞曰若有下方善信男女受
持此經燒香懴悔洗滌身中一切苦惱悉得
清淨消无量无邊宿根惡業諸天上聖一切
神仙常欲令人勤燒香懴悔則有十天善神
保護衆聖護持若罪根結身内外纏縛則惡
神考害疾病纏身水火刀兵毒蟲猛獸枷鎻
牢獄衆苦害身凡夫惟知外飾面目衣服手
足不能内洗身心罪根惡業可不愚哉若夫
面目手足衣服等事勤加洗濯必得清淨值
遇神仙皆獲福慶
元始上帝告左右侍眞曰下界若有奉道男
女於古觀靈壇或本居淨室爲先亡祖考建
三清寳座五帝靈壇誦經禮懴大醮諸天吾
遣太乙救苦天尊開紫微寳藏玉簡丹文出
天尊懿號讃歎稱揚吟詠洞章乞削落盟眞
九幽玉匱之函普使人天離苦解脫消歴劫
罪獲无量福是故燒香歸身歸命五體投地
　　　志心朝禮
　　玉清聖境虚无自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇大帝
　　中天星主紫微中宫北極大帝
　　承天效法厚德光大后土皇地祇
　　南極長生大帝統天元聖天尊
　　東極青華大帝太乙救苦天尊
　　貞明大聖九天應元雷聲普化天尊
　　九天雷祖大帝除災濟物天尊
　　紫微碧玉宮太一大天帝保制劫運天尊
　　六天洞淵大帝伏魔上上太一天尊
　　六波天主帝君溥施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈眞老洞清天尊
　　西方七炁天中皓靈皇老洞虚天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮東南方好生度命天尊
　　志心朝禮開拔苦䰟天尊
　　志心朝禮因縁髙仙天尊
　　志心朝禮解悟普照天尊
　　志心朝禮无名太玄天尊
　　志心朝禮神化髙素天尊
　　志心朝禮開功保命天尊
　　志心朝禮戒生紫虚天尊
　　志心朝禮大聖聖王天尊
　　志心朝禮大洞成清天尊
　　志心朝禮結威八神天尊
　　志心朝禮明眞智明天尊
　　志心朝禮昇玄眞明天尊
　　志心朝禮紫府仙靈天尊
　　志心朝禮慧觀明仙天尊
　　志心朝禮青宫妙眞天尊
　　志心朝禮无礙保生天尊
　　志心朝禮保命戒生天尊
　　志心朝禮日新大乗天尊
　　志心朝禮法華妙樂天尊
　　志心朝禮流電雲宫天尊
　　志心朝禮霞想凝湛天尊
　　志心朝禮萬變太和天尊
　　志心朝禮朱湛妙霞天尊
　　志心朝禮蓋天法王天尊
　　志心朝禮六覺玄通天尊
　　志心朝禮太清洞眞天尊
　　志心朝禮廣天妙運天尊
　　志心朝禮法海寳心天尊
　　志心朝禮天皇升極天尊
　　志心朝禮道行眞空天尊
　　志心朝禮五老梵行天尊
　　志心朝禮妙虚玄通天尊
　　志心朝禮寳明慧解天尊
　　志心朝禮救生正眞天尊
　　志心朝禮朱花妙彩天尊
　　志心朝禮尊神戒生天尊
　　志心朝禮權實眞一天尊
　　志心朝禮重玄應感天尊
　　志心朝禮慈光朱日天尊
　　志心朝禮妙果素月天尊
　　志心朝禮度縁應變天尊
　　志心朝禮妙定三天天尊
　　志心朝禮玄照幽運天尊
　　志心朝禮道德真空天尊
　　志心朝禮本際上靈天尊
　　志心朝禮七映北真天尊
　　志心朝禮虚玄光相天尊
　　志心朝禮開明一切天尊
　　志心朝禮慧真延壽天尊
　　志心朝禮寂然應玄天尊
　　志心朝禮妙尊金華天尊
　　志心朝禮威光淨明天尊
　　志心朝禮道智洞玄天尊
　　志心朝禮混成凝虚天尊
　　志心朝禮雲宫清華天尊
　　志心朝禮成就太玄天尊
　　志心朝禮明黄道君天尊
　　志心朝禮上品福慶天尊
　　志心朝禮寳應仙飛天尊
　　志心朝禮妙元朱光天尊
　　志心朝禮仙靈普朗天尊
　　志心朝禮仙道普度天尊
　　志心朝禮智識玄靜天尊
　　志心朝禮正觀上宫天尊
　　志心朝禮大洞無量天尊
　　志心朝禮智悟上京天尊
　　志心朝禮照明萬方天尊
　　志心朝禮明真玉洞天尊
　　志心朝禮應心普救天尊
　　志心朝禮决定太清天尊
　　志心朝禮護䰟無滯天尊
　　志心朝禮妙典寳開天尊
　　志心朝禮仙梵法王天尊
　　志心朝禮玄照大明天尊
　　志心朝禮金暉靈寂天尊
　　志心朝禮救生觀空天尊
　　志心朝禮上靈金華天尊
　　志心朝禮素果妙樂天尊
　　志心朝禮靈寳自然天尊
　　志心朝禮華明光運天尊
　　志心朝禮丹元無上天尊
　　志心朝禮仙靈妙寂天尊
　　志心朝禮運華明智天尊
　　志心朝禮光明神威天尊
　　志心朝禮戒生摧魔天尊
　　志心朝禮方廣運朗天尊
　　志心朝禮神功道明天尊
　　志心朝禮東華法丹天尊
　　志心朝禮潜功隨方天尊
　　志心朝禮上明普景天尊
　　志心朝禮神寳寂然天尊
　　志心朝禮金輿玉寳天尊
　　志心朝禮大羅靈真天尊
　　志心朝禮玄運大照天尊
　　志心朝禮寂然紫度天尊
　　志心朝禮合成凝湛天尊
　　志心朝禮徧明神道天尊
　　志心朝禮金城凝寂天尊
　　志心朝禮嚴淨無等天尊
　　志心朝禮九幽拔罪天尊
　　志心朝禮隨願徃生天尊
　　志心朝禮慈悲救苦真人
　　志心朝禮慈悲救度真人
　　志心朝禮慈悲大惠真人
　　志心朝禮圓淨真人
　　志心朝禮慈救真人
　　志心朝禮慈照真人
　　志心朝禮瓊華真人
　　志心朝禮景玄真人
　　志心朝禮明空真人
　　志心朝禮明玄真人
　　志心朝禮明上眞人
　　志心朝禮萬道真人
　　志心朝禮景明真人
元始上帝吿左右侍真天地水府三官一切
聖衆曰吾今以此諸天尊名號下降人間遣
金華真人徧布萬國九州使一切人民禮誦
若有清真之士奉道之人或遇三元八節五
臘十直生日忌辰爲七世幽䰟先祖父母一
切羣生修齋行道請道士法師歩虚讃歎拜
表上章禮謝天地日月星辰地府冥官水府
仙者即有十直靈官奏上諸天蒙此功德拔
離五苦度脫三塗上登朱陵府下入開光門
神仙同接引萬世福長存普天皆獲慶浩劫
荷天恩
　　　志心朝禮
　　蓬萊山得道一切神仙
　　榑桑山得道一切神仙
　　方丈山得道一切神仙
　　滄浪山得道一切神仙
　　瀛洲上眞得道一切神仙
　　祖洲上真得道一切神仙
　　聚窟洲上真得道一切神仙
　　炎洲上真得道一切神仙
　　鳯麟洲上真得道一切神仙
　　玄洲上真得道一切神仙
　　流洲上真得道一切神仙
　　長洲上真得道一切神仙
　　元洲上真得道一切神仙
　　生洲上真得道一切神仙
　　天下三十六靖廬仙官
　　天下二十八治名山得道一切神仙
元始上帝再吿左右侍真曰吾今遣玉清眞
人齎此經降下人間使一切衆生散布供養
四時轉念上消天災下禳毒害增福無量若
有積善之民遇三元八節本命忌辰爲亡過
先祖父母幽䰟追薦冥福燒香禮誦三清寳
號諸大真人名位願上世亡䰟使所生父母
一切𡊥民生生獲福早遇神仙身臻五福長
享自然沖妙先生朝謝金闕上帝而獻頌曰
玉帝宣天㫖普放幽夜䰟八難俱解釋
五道悉開通酆都絶報對上朝朱陵宫
羣生悟至道永享福無窮



太上靈寳朝天謝罪大懴卷之六










太上靈寳朝天謝罪大懴卷之七露七
爾時元始上帝在大羅天中玉清宫内坐五
雲天寳妙臺集諸天仙地仙水仙三界靈眞
无鞅數衆齊赴天闕上朝玉清燒香散花歩
虚旋繞朝拜至尊是時上帝大布威光廣演
妙法念度一切咸使悟道時有上清眞人太
極眞人妙行眞人出班燒香朝拜至尊臣自
歷劫以來叨居眞列榮侍瓊軒每聽靈音開
悟塵品長念下方兆庶流吹慾海飄浪愛河
輪迴生死不曾暫息未知作何善果出離沉
淪盡獲超度是時
元始上帝告左右侍眞曰下界若有善信男
女長行利益割口損身施捨財寳常作福田
濟及鳥獸蠢動含靈普救飢寒最爲第一若
道邊開井建立屋宇種植果林撫養勞苦及
於江河廣立橋梁運度行旅勤行不倦衆聖
護身得福无量
元始上帝告左右侍眞曰吾念衆生在三毒
十惡之中爲諸魍魉精魅惡鬼邪神毒蟲猛
獸刀兵水火杻械牢獄疾病苦痛凶禍纏繞
不能自安吾固爲汝演說三洞大法符籙寳
經救護世間令得安樂爲衆生愚癡不識罪
福放縱六情或殺生偷盗邪婬放蕩慳貪瞋
怒愚癡顚倒綺言妄語惡口兩舌啖食衆生
違天犯地背正信邪檮祀鬼神衆罪縱横而
无片善致使毒風惡炁六天魔鬼徧滿人間
流行殺伐日夜不停吾甚哀憫吾常遣諸天
帝王十極神仙四司五帝按行救度咸使超
悟不遇衆惡夙愆消蕩
元始上帝再告左右天仙曰吾見凡夫從无
量劫來沉淪罪苦造諸惡業殺生偷盗邪婬
放蕩慳貪瞋怒愚癡顚倒惡口兩舌綺言妄
語啖食群毛殺害生性違天逆地不信罪福
業力深重不可稱量可於宫觀靈壇或在本
家淨室建立三清寳座五帝星壇燒香散花
朝禮天地懴悔上章乞消罪犯身宅清淨一
切諸戹盡得消除獲福无量若有帝王國主
后妃帝子天孫發无上心請道士法師爲七
世祖禰七代宗親亡過父母一切眷屬於正
殿宫庭或清淨道室建置道場轉禮經懴燒
香然燈懴悔行道散施財寳衣服卧具放生
續命廣設齋醮勤心不退吾遣十天眞人四
司五帝十直靈官下降觀察身心不怠者使
病者得差死者得活戹者得度禁者得脫行
者得還仕者得遷水火刀兵虎狼毒獸邪精
魍魉一切戹難永不干身年命長逺各得安
寧若爲亡過祖考心願出離九幽刀山劒樹
鑊湯鞭撻楚痛之中上生天堂逍遥无爲咸
悟至道若爲帝王后妃帝子人民土地一切
衆生轉禮經懴救護群品見世安樂獲福无
量若兵戈四起侵害兆民轉禮經懴即得退
散无有損傷若疾疫時行人民卧疾轉禮經
懴即得痊愈兆民安樂若水旱不調五榖妨
害轉禮經懴即得風雨順調百榖滋茂若惡
風毒氣飄灼火災燒失宅舍轉禮經懴即得
天炁調和百物清潤若惡鬼毒蟲猛獸害人
轉禮經懴悉皆迸退若婦人懷妊臨産不分
轉禮經懴即得子母平安並无戹難若宫殿
舍宇精邪鬼怪故炁不安轉禮經懴即得安
靜永无怖懼
元始上帝告左右侍眞曰禮懴功德不可思
議保國寧家和天安地上消天災下禳毒害
其福難稱普度天人
元始上帝再謂侍眞曰吾爲衆生廣作福田
大建功德寫經造像置觀度人轉禮經懴修
齋布施果報巍巍實爲深厚何以故財者衆
生性命切已難忘能捨命財心无悋惜廣建
功德接濟孤貧内息慳貪外除劫賊人天利
潤生死蒙恩救護之功獲福无量七祖先靈
盡皆超度
元始上帝告左右侍眞曰吾與群仙下觀一
切衆生命若蜉蝣之蟲朝生暮死甚可哀傷
夫人死者五行數盡氣絶神逝髄竭骨枯形
骸蕭索心怖神懼捨命之時受大苦惱内外
六親圍繞左右男女悲泣死䰟惶懼莫知去
處身體虚冷氣息一絶生前所作惡業罪犯
俱在目前若人前世積善天人扶衛䰟超福
境若人生平積業牛頭羅刹驅入地獄受諸
苦惱當此之時英雄豪貴頓爾俱消髙車大
馬何關人事莊宅金寳盡屬他人妻子眷屬
豈能相代一切𡨚對俱在目前如影隨形莫
可逃避若有善信男女大啓洪願爲亡過父
母一切宗親大醮天地拜表上章轉禮眞經
如暗得明如疾得藥如貧得寳如饑得食如
囚得出如旱得雨洗滌罪障皆得清淨上生
福堂出離五苦永得超度
元始上帝再告左右侍眞曰下界十方國土
若有清信奉道男女或爲地獄苦䰟罪障惡
鬼建三清寳座五帝靈壇燒香然燈百珍異
果上章拜表大醮諸天爲一切六畜群毛猪
狗牛馬驢騾業畜懴謝惡業重罪者吾遣太
乙救苦天尊開紫微上宫瓊簡紫籙寳函出
天尊懿號傳度下方一切人民稱揚讃歎吟
詠洞章思神念眞乞削落九幽長夜之罪六
畜之業使出度人天離苦解脫獲福无量咸
得超度是故燒香歸身歸命五體投地
　　　志心朝禮
　　玉清聖境虚无自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇大帝
　　中天星主紫微中宫北極大帝
　　承天效法厚德光大后土皇地祇
　　南極長生大帝綂天元聖天尊
　　東極青華大帝太一救苦天尊
　　貞明大聖九天應元雷聲普化天尊
　　九天雷祖大帝除災濟物天尊
　　紫微碧玉宫太一大天帝保制劫運天尊
　　六天洞淵大帝伏魔上上太一天尊
　　六波天主帝君溥施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈真老洞清天尊
　　西方七炁天中皓靈皇老洞虚天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮西南方太靈虚皇天尊
　　志心朝禮道功眞空天尊
　　志心朝禮玄㑹爲說天尊
　　志心朝禮因果上光天尊
　　志心朝禮度幽洞玄天尊
　　志心朝禮玄㑹神妙天尊
　　志心朝禮益智方便天尊
　　志心朝禮湛然中天天尊
　　志心朝禮梵行太皇天尊
　　志心朝禮萬德洞玄天尊
　　志心朝禮八景戒生天尊
　　志心朝禮救苦眞聖天尊
　　志心朝禮天中萬變天尊
　　志心朝禮光道至人天尊
　　志心朝禮保命東華天尊
　　志心朝禮靜定上因天尊
　　志心朝禮金藏妙寳天尊
　　志心朝禮八極洞幽天尊
　　志心朝禮廣運無爲天尊
　　志心朝禮神玄道運天尊
　　志心朝禮常保生神天尊
　　志心朝禮丹紫縁感天尊
　　志心朝禮淨明紫虛天尊
　　志心朝禮眞淨空㑹天尊
　　志心朝禮行成眞道天尊
　　志心朝禮無量難賜天尊
　　志心朝禮靈容妙彩天尊
　　志心朝禮太元有音天尊
　　志心朝禮玄㑹智力天尊
　　志心朝禮玄都無滯天尊
　　志心朝禮梵行無等天尊
　　志心朝禮救生化道天尊
　　志心朝禮玉清妙光天尊
　　志心朝禮一切慈廕天尊
　　志心朝禮寂然玄應天尊
　　志心朝禮交神衆善天尊
　　志心朝禮法主救生天尊
　　志心朝禮地皇帝一天尊
　　志心朝禮虛明上運天尊
　　志心朝禮梵行衆妙天尊
　　志心朝禮髙皇一切天尊
　　志心朝禮洞宫妙寂天尊
　　志心朝禮清光因果天尊
　　志心朝禮應寂衆妙天尊
　　志心朝禮直道眞常天尊
　　志心朝禮青華眞志天尊
　　志心朝禮萬淨眞元天尊
　　志心朝禮法通三界天尊
　　志心朝禮保生開淨天尊
　　志心朝禮明行天常天尊
　　志心朝禮玄㑹悟開天尊
　　志心朝禮道成眞道天尊
　　志心朝禮丹暉結成天尊
　　志心朝禮法海太明天尊
　　志心朝禮録妙安樂天尊
　　志心朝禮決定无相天尊
　　志心朝禮集虛西明天尊
　　志心朝禮西靈玉曆天尊
　　志心朝禮運明虛空天尊
　　志心朝禮黄庭空運天尊
　　志心朝禮丹景道眞天尊
　　志心朝禮延壽慧眞天尊
　　志心朝禮玄道朗慧天尊
　　志心朝禮明經化運天尊
　　志心朝禮仙映妙觀天尊
　　志心朝禮眞品元和天尊
　　志心朝禮無相慧礙天尊
　　志心朝禮普度丹景天尊
　　志心朝禮金剛妙寳天尊
　　志心朝禮善昇六道天尊
　　志心朝禮妙樂素華天尊
　　志心朝禮開度保護天尊
　　志心朝禮玉虛舟航天尊
　　志心朝禮丹元慧廣天尊
　　志心朝禮最勝無上天尊
　　志心朝禮金臺妙寂天尊
　　志心朝禮救物常善天尊
　　志心朝禮至極保明天尊
　　志心朝禮瓊璋寂然天尊
　　志心朝禮玄㑹開悟天尊
　　志心朝禮慧明徧覃天尊
　　志心朝禮化成令威天尊
　　志心朝禮究竟洞眞天尊
　　志心朝禮法被無際天尊
　　志心朝禮度䰟太清天尊
　　志心朝禮仙靈虛應天尊
　　志心朝禮金格拔幽天尊
　　志心朝禮開祕丹元天尊
　　志心朝禮重玄妙法天尊
　　志心朝禮玄眞道明天尊
　　志心朝禮上宫玄解天尊
　　志心朝禮妙樂紫素天尊
　　志心朝禮寳運中千天尊
　　志心朝禮玄虚解勝天尊
　　志心朝禮隨順善果天尊
　　志心朝禮百億感身天尊
　　志心朝禮妙寳金相天尊
　　志心朝禮益筭聖王天尊
　　志心朝禮寳衆眞海天尊
　　志心朝禮西明元洞天尊
　　志心朝禮明運到景天尊
　　志心朝禮九幽拔罪天尊
　　志心朝禮隨願往生天尊
　　志心朝禮慈悲救苦眞人
　　志心朝禮慈悲救度眞人
　　志心朝禮慈悲大惠眞人
　　志心朝禮景相眞人
　　志心朝禮明覺眞人
　　志心朝禮滿相眞人
　　志心朝禮景空眞人
　　志心朝禮景照眞人
　　志心朝禮明法眞人
　　志心朝禮妙景眞人
　　志心朝禮景慧眞人
　　志心朝禮化生眞人
　　志心朝禮相梵眞人
　　志心朝禮上聖天師
　　志心朝禮虛皇天師
　　志心朝禮無量天師
　　志心朝禮明皇天師
　　志心朝禮洞深天師
　　志心朝禮普攝天師
　　志心朝禮正一天師
元始上帝告諸天神仙曰吾今以此經遣玉
清眞人齎往下界遍布萬國九州一切兆庶
轉禮供養若有積善之人遇三元本命五臘
之辰燒香轉誦大醮天地爲上世幽䰟所生
父母一切宗親拔贖幽㝠出離苦惱咸得超
度轉化成人神仙接引上昇天宫獲福無量
　　　志心朝禮
　　黄河伯水府之神龍宫官屬
　　洛河伯水府之神龍宫官屬
　　淮河伯水府之神龍宫官屬
　　巫峽溪真仙官聖衆
　　五雲溪真仙官聖衆
　　岷山溪真仙官聖衆
　　清遠溪真仙官聖衆
　　桐栢溪真仙官聖衆
　　嶓𡺪溪真仙官聖衆
　　崐崘溪真仙官聖衆
　　武陵溪真仙官聖衆
　　苧羅溪真仙官聖衆
　　滌溪上真仙官聖衆
　　洗沙溪真仙官聖衆
　　沔池溪真仙官聖衆
　　馬當山上水府之神龍宫官屬
　　采石山中水府之神龍宫官屬
　　金山下水府之神龍宫官屬
元始上帝再謂侍真曰吾今遣金華眞人降
下此經散布萬國九州普使人天諷誦爲見
世父母亡過先祖一切羣生轉禮解釋宿殃
虔心供養者使門户興隆世世昌盛萬災不
千神明護門世間若有奉道之民善信男女
遇三元五臘本命生辰修齋轉誦三清寳號
玉軸金文爲酆都地獄一切鬼神夙業罪犯
咸願解除盡乞超度上昇朱宫託生人道沖
妙先生燒香朝謝金闕上帝而獻頌曰
玉京元始尊生成萬化主靈文告三官
下開九幽府酆都炎鑊獄慈悲灑法雨
洗滌諸罪䰟咸皆得超度

太上露寳朝天謝罪大懴卷
太上靈寳朝天謝罪大懴卷之八露八
爾時龍漢元年金闕大聖元始上帝在玉清
聖境元陽寳殿坐五雲天寳妙臺與諸天大
聖演說妙法是時天門大震元始上帝以神
光下照乃見有鬱勃黑毒血光之氣上衝天
闕盤結不散其氣腥血臭穢大衆驚異
元始上帝告諸天大聖左右天眞曰下界有
大荒溟渤海水腥穢无邊莫測中有大山上
參碧落下入風泉名曰北隂酆都羅山是隂
氣之主九地樞機焉下有大洞名曰隂景天
宫中有主者太隂水帝北隂天君中有㝠官
萬衆山有三宫九府三十六大鐵獄山中草
木自然毒惡之氣化生皆爲刀劔鋒鋩爍空
黒煙濛渤惡風飄震晝夜不停皆是㝠官考
罰罪鬼死䰟之所中有六宫大魔惡鬼爲見
衆生昏暗迷亂作陣下降人間妄作妖怪損
害生人與世人亡過七祖䰟魄勾連行種種
凶災惡疾疫癘行諸毒氣死亡狼籍枉横夭
傷甚可哀憫不忍聽聞是時左右侍眞列班
燒香上奏伏願至尊開大慈悲慧力救拔衆
生存亡荷恩得離罪苦惟願哀憐令一切罪
人得免離見世三災九横五瘟七注疾病毒
氣衆邪魍魎諸鬼之難令其性命无有中傷
如蒙哀憫則仰受聖言於是至尊告諸侍眞
曰吾愍一切衆生如母念子今爲汝等敷演
妙言子可諦聽在心勿忘左右侍眞一切神
仙稽䫙聽命
元始上帝聖言往昔人民淳朴无有惡心任
命自然終其天筭无有大傷今末世時代澆
薄人心破壤五情離亂更相誑惑互相彼此
不言正化唯用邪行背眞從僞不道不仁違
天逆地攻臣伐主不忠不孝无愛无慈欺誘
萬民酷虐百姓枉殺衆生殘害物命結諸𡨚
對動多患難或行劫奪惡賊殺傷或惡魔之
所滅身或被蚖蛇虎狼百蟲毒螫之所加害
或官災口舌无故枉生𨳲繫牢獄鞭杖徒刑
或家遭瘟疫身染毒氣大小疾病人口死亡
六親斷絶骨肉支離或天雷馘斬或天火燒
身諸如罪犯並是積業深重是致六天殺炁
北酆鬼衆與五嶽之神陣亡鬼帥遊走天下
乗其罪釁放其毒炁以殺惡人更相殘賊以
致死亡家道破壞子孫絶滅吾見如此甚可
哀傷不忍聽聞世間若有奉道之民發无上
心廣施財寳救濟貧乏放生續命轉念經懴
精心不退上消凶災下禳萬禍若遇國土兵
災不息疫毒流行若人虔心禮誦此懴修設
清齋者則兵災靜息妖惡自屏天人稱恱欣
國太平若在山林曠野爲虎狼猛獸之所奔
突則當虔心禮告許轉是經則有護法善神
救助猛獸自退終不爲害若入大海遭遇惡
風許轉是經風浪靜息得達於岸若軍陣白
刄之中許轉是經兵杖伏匿不有傷害若在
牢獄枷鎻之中許轉是經冤枉自伸必得解
脫若爲鬼魅邪精刑害許轉是經鬼神消滅
不敢爲害若人命過之日䰟入九幽地府縈
留男女夫妻爲亡人立九幽齋醮禮謝三宫
䰟超五苦隨福受生是時九幽地獄罪人聞
說是經身心開悟皆發道意永不退轉遂感
上天降命釋放罪䰟咸皆超度是時九幽黒
簿一時焚燼火山息焰氷池靜波呑火食炭
化爲甘露金鎚鐵杖變成蓮花神仙拯拔上
朝南宫咸得託化
元始上帝以大威力布大慈悲救度一切衆
生咸使身心清淨出離酆都地獄隨願徃生
乃命救苦眞人開通陽之臺展紫文瓊笈出
天尊懿號汝等可建立三清寳座五帝靈壇
掛旛獻花百珍異果嚴陳供養轉禮經懴拜
表上章醮謝諸天星宿五帝三官燒香然燈
吟詠洞章乞削落明眞九幽玉匱長夜之函
普使幽䰟離苦解脫消无量罪獲无量福生
死受頼是故燒香歸身歸命五體投地
　　　志心朝禮
　　玉清聖境虛无自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇大帝
　　中天星主紫微中宫北極大帝
　　承天效法厚德光大后土皇地祇
　　南極長生大帝統天元聖天尊
　　東極青華大帝太乙救苦天尊
　　貞明大聖九天應元雷聲普化天尊
　　九天雷祖大帝除災濟物天尊
　　紫微碧玉宫太一大天帝保制劫運天尊
　　六天洞淵大帝伏魔上上太一天尊
　　六波天主帝君普施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈眞老洞清天尊
　　西方七炁天中皓靈皇老洞虛天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮西北方无量太華天尊
　　志心朝禮普慈難思天尊
　　志心朝禮常宣眞道天尊
　　志心朝禮三界清通天尊
　　志心朝禮玄凝眞寂天尊
　　志心朝禮自然三光天尊
　　志心朝禮法海瓊明天尊
　　志心朝禮妙奥太玄天尊
　　志心朝禮業行普慈天尊
　　志心朝禮機應感仙天尊
　　志心朝禮金尊玉林天尊
　　志心朝禮珠素妙靈天尊
　　志心朝禮慧觀太微天尊
　　志心朝禮眞相淨明天尊
　　志心朝禮戒生化成天尊
　　志心朝禮明悟隨光天尊
　　志心朝禮最勝逍遥天尊
　　志心朝禮羅玄聖王天尊
　　志心朝禮勝因髙尊天尊
　　志心朝禮太清元靈天尊
　　志心朝禮金光凝耀天尊
　　志心朝禮度人天中天尊
　　志心朝禮眞品内名天尊
　　志心朝禮常運法明天尊
　　志心朝禮明通道境天尊
　　志心朝禮戒生入玄天尊
　　志心朝禮神道淨行天尊
　　志心朝禮太玄眞應天尊
　　志心朝禮自然洞妙天尊
　　志心朝禮至眞長樂天尊
　　志心朝禮最勝妙行天尊
　　志心朝禮萬仙生因天尊
　　志心朝禮太玄虚運天尊
　　志心朝禮應慈益筭天尊
　　志心朝禮智含太一天尊
　　志心朝禮福應因縁天尊
　　志心朝禮善悟空有天尊
　　志心朝禮妙樂素華天尊
　　志心朝禮北玄玉洞天尊
　　志心朝禮化成天仙天尊
　　志心朝禮神智方便天尊
　　志心朝禮无礙等清天尊
　　志心朝禮天皇眞君天尊
　　志心朝禮寳珠玄妙天尊
　　志心朝禮上靈慧日天尊
　　志心朝禮慧日照明天尊
　　志心朝禮照明利貞天尊
　　志心朝禮无爲至德天尊
　　志心朝禮上洞曲素天尊
　　志心朝禮紫清玄智天尊
　　志心朝禮玉清靈眞天尊
　　志心朝禮明光妙照天尊
　　志心朝禮寳生開訓天尊
　　志心朝禮无礙洞虚天尊
　　志心朝禮瓊姿法橋天尊
　　志心朝禮沖虛三乗天尊
　　志心朝禮太眞聖王天尊
　　志心朝禮玉眞太空天尊
　　志心朝禮洞玄淨行天尊
　　志心朝禮三元威光天尊
　　志心朝禮瓊妙華彩天尊
　　志心朝禮降魔戒生天尊
　　志心朝禮逍遥玄囿天尊
　　志心朝禮法智常開天尊
　　志心朝禮淨定空㑹天尊
　　志心朝禮因果增明天尊
　　志心朝禮昇玄眞智天尊
　　志心朝禮遍化无等天尊
　　志心朝禮玉宫慧觀天尊
　　志心朝禮无窮聖眞天尊
　　志心朝禮金瓔玉實天尊
　　志心朝禮殊聖妙寂天尊
　　志心朝禮運明寂然天尊
　　志心朝禮地皇上眞天尊
　　志心朝禮虚融應體天尊
　　志心朝禮洞眞玉清天尊
　　志心朝禮妙法方便天尊
　　志心朝禮玄眞太元天尊
　　志心朝禮靈宫東華天尊
　　志心朝禮昇玄天皇天尊
　　志心朝禮拔苦慈㑹天尊
　　志心朝禮妙尊瓊林天尊
　　志心朝禮光明普洞天尊
　　志心朝禮空寂太元天尊
　　志心朝禮大洞太清天尊
　　志心朝禮三元玉京天尊
　　志心朝禮朱輪妙善天尊
　　志心朝禮明光眞運天尊
　　志心朝禮空洞西靈天尊
　　志心朝禮衆善髙尊天尊
　　志心朝禮道眞八素天尊
　　志心朝禮妙樂六洞天尊
　　志心朝禮三乗玄寂天尊
　　志心朝禮鍊通妙果天尊
　　志心朝禮神悟紫清天尊
　　志心朝禮紫清元老天尊
　　志心朝禮寂然清悟天尊
　　志心朝禮靈眞東華天尊
　　志心朝禮法海寳化天尊
　　志心朝禮洞元萬靈天尊
　　志心朝禮无染太玄天尊
　　志心朝禮九幽拔罪天尊
　　志心朝禮隨願往生天尊
　　志心朝禮慈悲救苦眞人
　　志心朝禮慈悲救度眞人
　　志心朝禮慈悲大惠眞人
　　志心朝禮應感眞人
　　志心朝禮等慧眞人
　　志心朝禮无想眞人
　　志心朝禮太玄眞人
　　志心朝禮萬壽眞人
　　志心朝禮太寳眞人
　　志心朝禮无畏眞人
　　志心朝禮等惠眞人
　　志心朝禮金輪眞人
　　志心朝禮玄上眞人
　　志心朝禮法輪眞人
元始上帝告諸天神仙曰吾令以此經遣清
華眞人齎徃下方散布萬國九州遍使人天
禮誦若有善信男女修道之人或遇本命忌
辰三元八節燒香轉禮天尊眞人位號醮謝
地府𡨋官爲上世亡䰟生身父母一切宗親
懴謝夙愆罪犯惡業重殃脫落幽司解除纏
結䰟生福境託化人倫神仙接引上朝太清
　　　志心朝禮
　　酆都山北隂玄天酆都大帝
　　酆都山左府太陽宫注生㝠官
　　酆都山右府太隂宫注死𡨋官
　　酆都山七非府黑劫府定罪𡨋官
　　酆都山連宛府明晨府定罪𡨋官
　　酆都山九幽府諒事府定罪𡨋官
　　酆都山咸池府靈紐府定罪𡨋官
　　酆都山隂天府定罪𡨋官
　　酆都山叅靈獄律令獄考鬼靈官
　　酆都山清靈獄九平獄考鬼靈官
　　酆都山玄沙獄河伯獄考鬼靈官
　　酆都山青詔獄禁罪獄考鬼靈官
　　酆都山玄天獄天一獄考鬼靈官
　　酆都山黄天獄風雷獄考鬼靈官
　　酆都山平天獄虚天獄考鬼靈官
　　酆都山女青獄自然獄考鬼靈官
　　酆都山玄都獄元政獄考鬼靈官
　　酆都山刑政獄萬死獄考鬼靈官
　　酆都山泉曲獄九天獄考鬼靈官
　　酆都山寒氷獄鑊湯獄考鬼靈官
　　酆都山紂絶隂天宫洞魔王聖衆
　　酆都山大殺諒事宗天宫洞魔王聖衆
　　酆都山恬照罪氣天宫洞魔王聖衆
　　酆都山宗靈七非天宫洞魔王聖衆
　　酆都山敢司連宛天宫洞魔王聖衆
　　酆都山明晨耐犯武城天宫洞魔王聖衆
　　酆都山休明緫虛天宫洞魔王聖衆
　　酆都山玄司重政天宫洞魔王聖衆
　　酆都山正眞紹靈司天宫洞魔王聖衆
　　酆都山玉紀明晨天宫洞魔王聖衆
　　酆都山赤映雲曲天宫洞魔王聖衆
　　酆都山統仙昇靈希微天宫洞魔王聖衆
元始上帝再告左右侍眞曰吾今遣清華眞
人降下此經散布萬國九州普使人天傳寫
轉禮爲上世亡䰟追薦冥福度上南宫皆歸
人道咸得長生世間若有奉道之民善信男
女遇三元八節吉日本命忌辰爲先靈七祖
父母宗親修齋禮誦
三清寳號天眞名位或爲亡過先祖見在親
姻拜表上章放生續命廣建福田齊同修奉
異骨成親國安民豐欣樂太平宗奉禮拜皆
得度世沖妙先生燒香朝拜金闕上帝而獻
頌曰
傾心朝太極玉帝降洪恩天符宣地府
開度長夜䰟幽都解七祖靈符告三官
神仙同接引上朝朱陵天永脫罪業根
長享福自然


太上靈寳朝天謝罪大懴卷之八












太上靈寳朝天謝罪大懴卷之九露九
爾時元始上帝在无上大羅天中玉京金闕
之内坐七寳妙臺與太上玉晨道君太上聖
祖老君大集諸天一切神仙敷揚妙法廣度
天人咸使得道永悟无爲是時法㑹中有玉
清眞人太極眞人與諸天神仙持符執節燒
香散花步虚旋繞讃歎聖德稱未聞見出班
朝禮上奏至尊臣等忝侍雲軒受任眞位伏
見下方一切群生身心暗昧不識靈寳自然
妙化何能救度多爲六夭五傷百精九醜惡
鬼廣行疫毒百病因起凶禍債主𡨚家口舌
誹謗哭聲相續人心悲惶寒熱起内病生於
外禱祝不正之鬼追烹血食妄說吉凶留連
百怪結罪三官爲十直之神司命司録寫録
罪犯上奏天府奪其筭禄减刻壽齡自死自
生无由解脫或五斗星官告變灾禍水旱風
兩不順四起刀兵疫病死亡國主憂惶百姓
塗炭无由救拔伏願上帝天慈保其國祚救
度兆民光宣道化咸使群生悟解正眞盡獲
超度是時
元始上帝告左右侍眞曰我從无始劫來常
在人間教化救度衆生使十方三界凡聖天
人普使開通湛然常存不生不滅持戒誦念
廣建福田救護衆生衆聖欽仰群魔稽首列
名上清吾念衆生身心暗昧不能得聞今爲
汝等說无上十戒作人天福業生死善縁降
福消災獲報无量天尊告侍眞曰第一戒者
下土兆民不得殺生及懷殺想故殺貪殺常
行慈悲救度一切群生觀諸衆生長如自已
第二戒者不得偷盗及懷盗想常行退讓不
受非義之物觀諸財寳如己之物第三戒者
不得邪婬及懷婬想常行清潔觸景幽棲觀
諸男女如己骨肉第四戒者不得慳貪及懷
貪想常行布施廣濟貧窮平等一心无彼我
想第五戒者不得瞋怒及懷怒想常行歡喜
和睦冤親觀諸衆生猶如赤子第六戒者不
得愚癡及懷癡想常行智慧勸誘愚迷觀諸
衆生如己手足第七戒者不得綺言及懷綺
想常行忠正内外淳和觀諸經戒常生念誦
第八戒者不得妄言及懷妄想常行信實隱
顯无欺觀諸人民无虚妄想第九戒者不得
惡口罵詈及諸惡口常行正念不起毒心觀
彼毒蛇自生毒氣第十戒者不得兩舌鬬亂
親朋常行端直不起愛憎觀諸彼我无向背
想
元始上帝告左右侍眞曰吾說此戒是衆生
城郭依棲屋宅能受持男女常有玉童玉女
金剛力士十天善神常侍衛左右消災度戹
保命延生神仙敬仰神明護門刀兵水火虎
狼毒蛇疾病牢獄鬼賊邪精飢寒苦難一切
災禍不干求男得男求女得女冨貴壽樂所
願從心智慧聦明形容端正功德巍巍不可
思議若有善心男女禮懴行道持戒修善如
彼寳劔能斷一切如彼法船能度一切如彼
猛火能燒一切如彼淨水能洗一切自三清
以下乃至十方眞仙莫不皆持經戒也戒者
防非止惡檢敕身心降伏外魔感動靈仙得
福无量
元始上帝告左右侍眞曰吾見下界衆生自
曠劫以來受身爲人只爲慳貪嗜慾飲酒食
肉啖嚼无猒長此肌膚養其膿血致生病惱
彌益罪根生老病苦暑濕風寒痛癢疼酸惡
風毒氣入身染體百病來侵念念无常盡夜
悲泣受生禀識各各不同日夜循環萬生萬
死或處胞胎洳成膿血隨即消化或居母腹
不得出生生即破壞雖則分㝃子母暫殊即
便死亡不可稱計或一歳兩歳乃至百年念
念改張衰耗精氣頭痛壯熱萬惱相侵一生
之中无少安樂者良由廣食穢濁積滿身中
酒肉熏肥蒸鬱藏府惡風毒氣吹扇形骸金
石化消身形不乆吾不飲不食抱道自然變
化无方長生不死常說經戒開度衆生凡夫
愚迷不能信受我常憂念愍痛在兹故演齋
科令滅病苦又念衆生於曠劫以來存亡二
世一切眷屬在世所犯一切罪業爲五道之
神遊奕使者司命司録察命威神録其罪犯
上奏諸天歷世纏結不能解脫衆惡備歷望
返何期今日五體投地燒香懴謝乞削落九
幽玉匱之函普使人天離苦解脫消无量罪
獲无量福
元始上帝再告左右侍眞曰下界若有奉道
之流能爲水族蛟龍黿鼉魚蜃水介甲蟲建
壇禮懴誦經燒香然燈懴滌水府濕居介族
並乞天恩救拔咸使脫落鱗甲得返人道一
切罪犯俱希解釋乃命太乙救苦天尊開洞
陽之宫出瓊簡金籙天尊懿號稱揚讃歎吟
詠洞章拜表拔贖普使水族魚龍離苦解脫
消无量罪生无量福是故燒香歸身歸命五
體投地
　　　志心朝禮
　　玉清聖境虚无自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇大帝
　　中天星主紫微中宫北極大帝
　　承天效法厚德光大后土皇地祇
　　南極長生大帝統天元聖天尊
　　東極青華大帝太乙救苦天尊
　　貞明大聖九天應元雷聲普化天尊
　　九天雷祖大帝除災濟物天尊
　　紫微碧玉宫太一大天帝保制劫運天尊
　　六天洞淵大帝伏魔上上太一天尊
　　六波天主帝君普施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈眞老洞清天尊
　　西方七炁天中皓靈皇老洞虛天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮上方玉虚明皇天尊
　　志心朝禮道有方便天尊
　　志心朝禮寳珠妙彩天尊
　　志心朝禮上道元明天尊
　　志心朝禮至德太元天尊
　　志心朝禮大慈行慧天尊
　　志心朝禮玉光素景天尊
　　志心朝禮妙尊斗極天尊
　　志心朝禮妙尊道明天尊
　　志心朝禮金慈湛鏡天尊
　　志心朝禮化靈寂然天尊
　　志心朝禮明空最勝天尊
　　志心朝禮至眞長樂天尊
　　志心朝禮寳質法海天尊
　　志心朝禮益筭聖王天尊
　　志心朝禮功德眞光天尊
　　志心朝禮凝威金藏天尊
　　志心朝禮九玄運明天尊
　　志心朝禮眞品太空天尊
　　志心朝禮玉華八素天尊
　　志心朝禮丹紫有觀天尊
　　志心朝禮保命開慧天尊
　　志心朝禮拔苦眞階天尊
　　志心朝禮妙果珠晃天尊
　　志心朝禮金城妙尊天尊
　　志心朝禮運慧眞道天尊
　　志心朝禮浮雲聖王天尊
　　志心朝禮開慈元慧天尊
　　志心朝禮七眞上宰天尊
　　志心朝禮慶流因果天尊
　　志心朝禮法寳眞成天尊
　　志心朝禮普明黄庭天尊
　　志心朝禮玄虚解脫天尊
　　志心朝禮洞无髙行天尊
　　志心朝禮妙觀眞虛天尊
　　志心朝禮變化玄通天尊
　　志心朝禮揚光度仙天尊
　　志心朝禮仙公道化天尊
　　志心朝禮應度聖王天尊
　　志心朝禮映光元童天尊
　　志心朝禮普大慈光天尊
　　志心朝禮慈䕃苦海天尊
　　志心朝禮法海寳思天尊
　　志心朝禮金苑妙林天尊
　　志心朝禮一乗法橋天尊
　　志心朝禮妙樂法王天尊
　　志心朝禮散暉廣明天尊
　　志心朝禮月慧明光天尊
　　志心朝禮普度戒生天尊
　　志心朝禮萬變金宫天尊
　　志心朝禮智道髙步天尊
　　志心朝禮髙運化靈天尊
　　志心朝禮靈眞度䰟天尊
　　志心朝禮玉精眞慧天尊
　　志心朝禮寳禁萬靈天尊
　　志心朝禮至眞東極天尊
　　志心朝禮丹紫大帝天尊
　　志心朝禮化度仙靈天尊
　　志心朝禮常增十善天尊
　　志心朝禮淨朗眞定天尊
　　志心朝禮妙虚蓮開天尊
　　志心朝禮大慈梵元天尊
　　志心朝禮威眞丹梵天尊
　　志心朝禮明曜妙運天尊
　　志心朝禮五老梵皇天尊
　　志心朝禮徧明上勝天尊
　　志心朝禮㝠寂自然天尊
　　志心朝禮最勝悲愍天尊
　　志心朝禮仙靈玄極天尊
　　志心朝禮聖眞元老天尊
　　志心朝禮因増上縁天尊
　　志心朝禮仙道无央天尊
　　志心朝禮淨開普慈天尊
　　志心朝禮靈眞慈救天尊
　　志心朝禮洞源仙府天尊
　　志心朝禮神照道林天尊
　　志心朝禮東華瓊和天尊
　　志心朝禮丹明妙貞天尊
　　志心朝禮天慧仁慈天尊
　　志心朝禮玄明神淨天尊
　　志心朝禮雲霞妙光天尊
　　志心朝禮廣明仙庭天尊
　　志心朝禮安漠玄光天尊
　　志心朝禮淨空普朗天尊
　　志心朝禮一切感度天尊
　　志心朝禮妙樂玉慈天尊
　　志心朝禮崟岑瓊簡天尊
　　志心朝禮眞言十華天尊
　　志心朝禮解脫至訓天尊
　　志心朝禮因縁髙仙天尊
　　志心朝禮妙行逍遥天尊
　　志心朝禮眞光梵果天尊
　　志心朝禮眞品空浮天尊
　　志心朝禮髙空本運天尊
　　志心朝禮善開慧藏天尊
　　志心朝禮神通文明天尊
　　志心朝禮度天人中天尊
　　志心朝禮寳暉法境天尊
　　志心朝禮法解紫威天尊
　　志心朝禮仙道咸度天尊
　　志心朝禮九幽拔罪天尊
　　志心朝禮隨願往生天尊
　　志心朝禮慈悲救苦眞人
　　志心朝禮慈悲救度眞人
　　志心朝禮慈悲大惠眞人
　　志心朝禮靈寳眞人
　　志心朝禮度命眞人
　　志心朝禮等淨眞人
　　志心朝禮无垢眞人
　　志心朝禮玄明眞人
　　志心朝禮等成眞人
　　志心朝禮等愛眞人
　　志心朝禮等玄眞人
　　志心朝禮无等眞人
元始上帝告十方飛天神王左右神仙曰吾
今出諸天尊寳號遣救苦眞人齎往下方遍
使萬國九州一切人民轉禮供養上消天災
下禳凶禍若有清眞之士奉道女男或遇本
命生辰三元五臘燒香諷詠醮謝諸天生死
開泰福慶豐隆五苦解脫九幽放䰟神仙救
拔上昇天宫天人伏聽諦授訣言
　　　志心朝禮
　　洞靈源福地仙官聖衆
　　三皇井福地仙官聖衆
　　爛柯山福地仙官聖衆
　　芹溪福地仙官聖衆
　　龍虎山福地仙官聖衆
　　靈山福地仙官聖衆
　　泉源福地仙官聖衆
　　逍遥山福地仙官聖衆
　　閤皂山福地仙官聖衆
　　始豐山福地仙官聖衆
　　金精山福地仙官聖衆
　　白源山福地仙官聖衆
　　鉢池山福地仙官聖衆
　　論山福地仙官聖衆
　　毛公壇福地仙官聖衆
　　雞籠山福地仙官聖衆
　　桐栢山福地仙官聖衆
　　平都山福地仙官聖衆
　　緑羅山福地仙官聖衆
　　彰觀山福地仙官聖衆
　　抱福山福地仙官聖衆
　　太面山福地仙官聖衆
　　虎溪福地仙官聖衆
　　元辰山福地仙官聖衆
　　馬跡山福地仙官聖衆
元始上帝再告左右侍眞曰吾今遣救苦眞
人持此經下降人間散布一切兆民供養若
有奉道之人遇三元八節本命生辰或爲自
身修奉轉念使䰟神澄正萬炁長存不經苦
惱身有光明諷詠洞章虔心瞻禮三清寳號
十大眞人或追薦先亡祖考一切罪䰟永度
三徒仙化成人超淩三界上昇朱宫沖妙先
生燒香朝拜金闕上帝而獻頌曰
金闕大聖主天地萬靈師慈悲灑甘露
洗滌諸塵迷廣演空洞章徧使悟希夷
救拔八難苦抛離五濁泥超度六毒海
永謝貪瞋癡神仙同接引逍遥上太微


太上靈寶朝天謝罪大懴卷之九







太上靈寳朝天謝罪大懴卷之十露十
爾時元始上帝在大羅天上金闕之内寳臺
之中大集群仙廣演妙法救度人倫時有天
仙地仙水仙三府靈官五嶽四瀆地府百司
各整威儀理劒整佩叅駕雲龍上朝天闕列
班燒香立侍瓊軒各進呈四方分野兆民生
死罪福之籍是時
元始上帝示大威神逺布祥光照耀萬國山
河大地細微罪業无不盡見是時金華眞人
玉清眞人妙行眞人救苦眞人燒香朝拜
至尊上奏言曰今覩下土衆生多不信奉恣
縱身心長行苦毒殺害衆生三毒口業罪殃
深重爲十直之神司命司録寫其罪犯上奏
天府歷劫纏結无由解脫禍福賞罰毫分不
差見諸衆生在世積善長行隂騭者天氣蓋
之地氣載之星辰照之鬼神敬之五福隨之
千災離之或見在世積諸罪業行諸苦毒者
天不蓋之地不載之星辰不照之鬼神害之
五福逺之千災隨之臣等觀見甚可哀傷伏
願上帝天慈大開方便普爲救度咸使了悟
至道出離垢濁是時至尊告諸大眞人曰吾
憫下方世界一切群生猶如赤子皆令得道
只爲衆生罪殃深厚長居不淨恣縱情慾多
有穢汙在世生身長行婬慾或在宫殿星辰
靈觀行諸婬慾或在神廟社壇行諸婬慾或
捉人殘害離人子母奪人男女别人恩愛隔
人憐念或六親通同或骨肉㑹合或誘人奴
婢不擇妍醜或不擇賢愚或疆抑男女或分
割夫妻或染汙出家或裸露天地侵陵四輩
行多婬慾意想惡夢交接无所不至放縱六
情无量无邊結在身心昏迷六識精氣衰竭
罪犯深重今日懴滌咸乞消滅
元始上帝再告左右侍眞曰吾見下方男女
捨身生身動意常行偷盗或偷盗天尊聖像
經法財物或偷盗出家法師財物或偷盗靈
觀星壇財物或偷盗修造尊像財物或偷盗
庄田常住財物或偷盗齋醮供養財物或偷
盗廟祀鬼神財物或偷盗父母男女財物或
迫脅勢力財物或行官事誑謼財物或非義
强抑財物或下脫矯妄財物或貪愛借貸財
物或借貸扺拒不償財物或欺負黯黮陵忽
非義財物凡起一念偷盗不論多少无量无
邊罪業隱藏在身未曽發露首謝今日燒香
禮懴悔過一切罪咎咸乞蕩除
元始上帝再告左右侍眞曰吾觀下界衆生
積財如山心常不足貪愛无猒役心運智勞
苦四大略无惠心立身在世貪心刻削或見
天尊星辰生慳貪心或見靈觀經法生慳貪
心或見道士法師生慳貪心或見父母男女
生慳貪心或見貧窮孤老生慳貪心或見死
亡殘疾生慳貪心或見牢獄枷鎻生慳貪心
或見荒年飢餓生慳貪心或見行旅囚徒生
慳貪心或見水火急難生慳貪心或見奴婢
役夫生慳貪心或見天仙星宿不肯布施或
見天尊靈壇不肯布施或見經籙齋醮不肯
布施或見寫經造像不肯布施或見大德法
師不肯布施或見貧窮孤老不肯布施或見
囚徒枷鎻不肯布施或見疾病困苦不肯布
施或見水火急難不肯布施或見行旅急切
不肯布施或見荒年飢餓不肯布施夫人生
一日之活百年生計生旣不將一錢來死亦
不將一錢去一朝身殁萬事皆空幾許愚癡
慳貪悋惜略无慈心氣絶死亡七寳珍玩屋
宅庫藏莊田地土盡屬他人妻子悲啼骨肉
分散有何所益生存積業一一受報不忍聽
聞吾又見下界衆生終日積罪業貪毒縈心
刻削孤貧略无恤念或於天尊聖像前生諸
瞋怒心或於宫觀經法前生諸瞋怒心或見
道士出家生諸瞋怒心或見寫經造像生諸
瞋怒或見齋醮道場生諸瞋怒或見廟庭鬼
神生諸瞋怒或見老病孤貧生諸瞋怒或見
牢獄囚徒生諸瞋怒或見生死急難生諸瞋
怒或見水火凶災生諸瞋怒或見荒年飢餓
生諸瞋怒或見奴婢役夫生諸瞋怒或見孤
貧求乞生諸瞋怒或見牛馬六畜生諸瞋怒
如是等心業无量无邊立身處世舉心措意
略无慈忍今日歸命懴謝咸乞滅除
元始上帝曰吾觀下界衆生處世立身六識
暗昧略无片善或於天尊聖像前行諸愚癡
或於星辰大道前行諸愚癡或於宫觀玄壇
前行諸愚癡或於經籙道場行諸愚癡或見
道士出家行諸愚癡或見虚空賢聖行諸愚
癡或見父母妻兒行諸愚癡或見天地日月
星辰行諸愚癡或罵詈天地呪詛鬼神或逆
叛君父不孝宗親或返凶作禍立法亂常内
婬骨肉外殺他人不信罪福因縁宿命報對
謂自己長存不生不滅不分善惡不識賢愚
如此愚癡不忍觀見諸大眞人燒香朝謝
金闕上帝自今日巳後普願下界一切衆生
身心口意三業並皆釋放常得六根清淨永
无爭競常行柔輭心調和心慈愛心不放逸
心不傲慢心无貪悋心長行歡喜心常生不
殺救護心常行孝義忠信心常行濟貧拔難
心常生利物饒潤心若人行如是心即有十
天善神衛護永消世戹散滅罪殃永无憂怖
神仙接引皆得超度
元始上帝再告左右侍眞曰自今巳後下界
群生若有善信奉道之人爲一切愚癡罪障
惡業及飛走群毛鳥獸六畜等建立靈壇誦
經禮懴然燈燒香拜表上章醮謝天地日月
星辰五嶽四瀆酆都㝠官精心不退者吾遣
太乙救苦天尊開北靈紫館琅玕藏中出碧
簡金文天尊懿號稱敭讃歎吟詠洞章思眞
念道乞削落九幽長夜靈官之府玉匱之函
使五苦並原三塗解釋脫落群毛永離罪業
盡得超度返身人道不滯苦難長處逍遥所
願遂心是故燒香歸身歸命五體投地
　　　志心朝禮
　　玉清聖境虚无自然元始天尊
　　上清眞境太上道君靈寳天尊
　　太清仙境太上老君道德天尊
　　太上昊天至尊金闕玉皇上帝
　　南極星主紫微上宫天皇大帝
　　中天星主紫微中宫北極大帝
　　承天效法厚德光大后土皇地祇
　　南極長生大帝統天元聖天尊
　　東極青華大帝太乙救苦天尊
　　貞明大聖九天應元雷聲普化天尊
　　九天雷祖大帝除災濟物天尊
　　紫微碧玉宫太一大天帝保制劫運天尊
　　六天洞淵大帝伏魔上上太一天尊
　　六波天主帝君普施法潤天尊
　　九天可韓司丈人朱陵度命天尊
　　九天採訪使應元保運妙化天尊
　　東方九炁天中青靈始老洞空天尊
　　南方三炁天中丹靈眞老洞清天尊
　　西方七炁天中皓靈皇老洞虚天尊
　　北方五炁天中五靈玄老洞微天尊
　　中央一炁天中玄靈元老洞眞天尊
　　志心朝禮下方眞皇洞神天尊
　　志心朝禮積功成聖天尊
　　志心朝禮凝神照境天尊
　　志心朝禮和神利物天尊
　　志心朝禮總領衆靈天尊
　　志心朝禮幽照无極天尊
　　志心朝禮善斷迷惑天尊
　　志心朝禮好解羅網天尊
　　志心朝禮瓊瑶寳蓋天尊
　　志心朝禮朱景洞照天尊
　　志心朝禮體悟萬行天尊
　　志心朝禮洞淵微妙天尊
　　志心朝禮萬行圓滿天尊
　　志心朝禮无量玉皇天尊
　　志心朝禮大乗空惠天尊
　　志心朝禮還功報德天尊
　　志心朝禮隱跡全道天尊
　　志心朝禮髙皇洞晨天尊
　　志心朝禮紫霞浮蓋天尊
　　志心朝禮法雲流潤天尊
　　志心朝禮闡揚妙法天尊
　　志心朝禮尊妙无雙天尊
　　志心朝禮玄智逺照天尊
　　志心朝禮變見法界天尊
　　志心朝禮威降慈縁天尊
　　志心朝禮湛寂體玄天尊
　　志心朝禮玉京垂惠天尊
　　志心朝禮保度應運天尊
　　志心朝禮太微光範天尊
　　志心朝禮眞相具足天尊
　　志心朝禮導世无遺天尊
　　志心朝禮法縁常濟天尊
　　志心朝禮勸發无礙天尊
　　志心朝禮大光常照天尊
　　志心朝禮道炁含育天尊
　　志心朝禮降伏强梁天尊
　　志心朝禮延光布像天尊
　　志心朝禮永證道源天尊
　　志心朝禮妙福无邊天尊
　　志心朝禮志節微妙天尊
　　志心朝禮常傳眞戒天尊
　　志心朝禮道惠圓滿天尊
　　志心朝禮光德具足天尊
　　志心朝禮无量増益天尊
　　志心朝禮華蓋浮雲天尊
　　志心朝禮沖和淨樂天尊
　　志心朝禮玄隱无爲天尊
　　志心朝禮幽源不測天尊
　　志心朝禮永住无相天尊
　　志心朝禮陶化四生天尊
　　志心朝禮太虚常寂天尊
　　志心朝禮紫虚觀微天尊
　　志心朝禮證眞靜意天尊
　　志心朝禮紫府凝神天尊
　　志心朝禮恒遊寂處天尊
　　志心朝禮信樂正法天尊
　　志心朝禮勝業潜耀天尊
　　志心朝禮黙念无爲天尊
　　志心朝禮髙眞定智天尊
　　志心朝禮玄臺勤德天尊
　　志心朝禮群靈普衛天尊
　　志心朝禮揮靈妙用天尊
　　志心朝禮凝神生惠天尊
　　志心朝禮乗景浮生天尊
　　志心朝禮救度八難天尊
　　志心朝禮延壽无盡天尊
　　志心朝禮寂住玄都天尊
　　志心朝禮和光隱妙天尊
　　志心朝禮窈㝠神化天尊
　　志心朝禮清淨真意天尊
　　志心朝禮慧業廣德天尊
　　志心朝禮至極安樂天尊
　　志心朝禮端靜凝和天尊
　　志心朝禮最勝妙果天尊
　　志心朝禮善救世界天尊
　　志心朝禮湛相淳和天尊
　　志心朝禮百寳勝嚴天尊
　　志心朝禮廣布神化天尊
　　志心朝禮髙虚最妙天尊
　　志心朝禮開化玄宗天尊
　　志心朝禮南丹暉惠天尊
　　志心朝禮朱靈寳德天尊
　　志心朝禮妙力寳王天尊
　　志心朝禮虚極垂感天尊
　　志心朝禮慈和忍愛天尊
　　志心朝禮尊貴无邊天尊
　　志心朝禮寧撫萬神天尊
　　志心朝禮宴豫景像天尊
　　志心朝禮緫朝上帝天尊
　　志心朝禮玄理垂文天尊
　　志心朝禮西那靈應天尊
　　志心朝禮善導洪源天尊
　　志心朝禮雲華見相天尊
　　志心朝禮凝寂金闕天尊
　　志心朝禮善消魔試天尊
　　志心朝禮元皇眞一天尊
　　志心朝禮靈應无極天尊
　　志心朝禮无滯无著天尊
　　志心朝禮玉清金相天尊
　　志心朝禮北眞錬妙天尊
　　志心朝禮无礙慈惠天尊
　　志心朝禮九幽拔罪天尊
　　志心朝禮隨願往生天尊
　　志心朝禮慈悲救苦眞人
　　志心朝禮慈悲救度眞人
　　志心朝禮慈悲大惠眞人
　　志心朝禮慈悲轉輪眞人
　　志心朝禮玄通眞人
　　志心朝禮太妙眞人
　　志心朝禮九光眞人
　　志心朝禮普慈眞人
　　志心朝禮拔難眞人
　　志心朝禮護命眞人
　　志心朝禮救死眞人
　　志心朝禮廣惠眞人
　　志心朝禮度命眞人
元始上帝告五帝神仙三界衆聖曰吾今演
說天尊寳號眞人名位遣救苦眞人齎此眞
經降下人間散布十方使一切天人解悟皆
得神仙若有奉道之人修眞男女每遇三元
五臘本命生辰爲上世亡䰟六親父母追薦
幽䰟懴謝夙生罪犯或陷身在六畜群毛水
族蛟蜃濕居鱗甲一切蠢動之中乞出離苦
惱返生人道神仙接引䰟度南宫夙劫重殃
咸皆釋放獲福无量
　　　志心朝禮
　　德山福地仙官聖衆
　　藍水福地仙官聖衆
　　玉峰福地仙官聖衆
　　天目山福地仙官聖衆
　　商山福地仙官聖衆
　　張公洞福地仙官聖衆
　　魚湖洞福地仙官聖衆
　　中條山福地仙官聖衆
　　司馬悔山福地仙官聖衆
　　緜竹山福地仙官聖衆
　　甘山福地仙官聖衆
　　瑰山福地仙官聖衆
　　金城山福地仙官聖衆
　　雲山福地仙官聖衆
　　北邙山福地仙官聖衆
　　武當山福地仙官聖衆
　　女几山福地仙官聖衆
　　少室山福地仙官聖衆
　　廬山福地仙官聖衆
　　西山源福地仙官聖衆
　　南田山福地仙官聖衆
　　玉蟠山福地仙官聖衆(别本作/玉瑠)
　　抱犢山福地仙官聖衆
元始上帝再告左右眞人曰吾今遣救苦眞
人齎此寳經散布下方使一切人天轉禮爲
上世亡䰟六親眷屬追薦懴悔幽䰟受度仙
化成人超淩三界逍遥上清若有男女世人
三元八節拜表上章虔謝天地修奉清齋誦
詠三清寳號諸天眞人爲地獄幽䰟群毛六
畜水族濕居一切蠢動懴除罪犯乞洗滌夙
殃者普使拔出地戸永離鬼官轉化成人普
得超度沖妙先生燒香朝謝金闕上帝而獻
頌曰
玉帝垂靈貺天宣告萬靈救拔九幽苦
廣演三洞經名奏南丹府䰟超北寒庭
永離炎鑊獄徑出氷池城神仙同救度
逍遥上太清


太上靈寳朝天謝罪大懴卷之十





