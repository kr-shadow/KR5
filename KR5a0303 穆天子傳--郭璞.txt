#+TITLE: 穆天子傳--郭璞
#+DATE: 2016-06-11 12:26:52
#+SOURCE: github.com/kanripo/KR5a0303 master 27599af7                
穆天子傳序海二
穆天子傳出汲冢晋荀𣌰校定爲六卷有序
言其事雖不典其文甚古頗可觀覽子攷書
序稱穆王享國百年耄荒太史公記穆王賔
西王母事與諸傳說所載多合則此書盖備
記一時之詳不可厚誣也春秋之時諸侯各
有國史多龐雜之言下逮戰國王迹熄而聖
言湮處士横議而異端起人人家自爲說求
其欲不龐雜其可得乎其書紀王與七萃之
士巡行天下然則徒衛簡而徵求寡矣非有
如秦漢之千騎萬乗空國而出也王之自數
其過及七萃之規未聞以爲迕也登羣玉山
命邢侯攻玉而不受其牢是先王恤民之法
未嘗不行至遇雨雪士皆使休獨王之八駿
超騰以先待輒旬日然後復發去是非督令
致期也其承成康熙洽之餘百姓晏然雖以
徐偃王之力行仁義不足以爲倡而摇天下
以知非有暴行虐政而君子猶以王爲獲没
於祗宫爲深幸足以見人心之危之如此也
是豈可效哉是豈可效哉存其書者固可以
覽其古徴其事者又安可不攷其是非歟南
臺都事海岱劉貞庭幹舊藏是書懼其無傳
暇日稍加讎校訛舛命金陵學官重刊與博
雅之士共之諗予題其篇端云時至正十年
歲在庚寅春二月二十七日壬子北岳王漸
玄翰序




穆天子傳序
　侍中中書監光禄大夫濟北侯臣荀朂撰
序古文穆天子傳者太康二年汲縣民不准
盜發古塚所得書也皆竹簡素絲編以臣朂
前所考定古尺度其簡長二尺四寸以墨書
一簡四十字汲者戰國時魏地也案所得紀
年盖魏惠成王子令王之塚也於世本盖襄
王也案史記六國年表自令王二十一年至
秦始皇三十四年燔書之歲八十六年及至
太康二年初得此書凡五百七十九年其書
言周穆王遊行之事春秋左氏傳曰穆王欲
肆其心周行於天下將皆使有車輒馬迹焉
此書所載則其事也王好巡守得盜驪騄耳
之乗造父爲御以觀四荒北絶流沙西登昆
侖見西王母與太史公記同汲郡收書不謹
多毁落殘缺雖其言不典皆是古書頗可觀
覽謹以二尺黃紙寫上請事平以本簡書及
所新寫並付祕書繕寫藏之中經副在三閣
謹序










穆天子傳卷之一(二三/同卷)
　　　　晋郭璞注
古文
飲天子蠲(音/涓)山之上戊寅天子北征乃絶漳
水(絶猶截也漳/水今在鄴縣)庚辰至于□觴天子于盤石
之上(觴者所以進/酒因云觴耳)天子乃奏廣樂(史記云趙/簡子疾不)
(知人七日而寤曰我之帝所甚樂與百神遊/于釣天廣樂九奏萬舞不類三代之樂其聲)
(動心廣樂/義見此)載立不舍(言在車上/立不下也)至于鈃山之
下(即鈃山今在常山/石邑縣鈃音邢)癸未雨雪天子獵于鈃
山之西阿(阿山/陂也)於是得絶鈃山之隊(隊謂谷/中險阻)
(道也/音遂)北循虖沱之陽(虖沱河今在鴈門鹵城/縣陽水北沲者橐駝之)
(駝)乙酉天子北升于□天子北征于犬戎(國/語)
(曰穆王將征犬戎祭公謀父諫不從遂征之/得四白狼四白鹿以歸自是荒服不至紀年)
(又曰取其/五王以東)犬戎□胡觴天子于當水之陽天
子乃樂□賜七萃之士戰(萃集也聚也亦猶/傳有輿大夫皆聚)
(集有智力者爲/王之爪牙也)庚寅北風雨雪(詩曰北風其/凉雨雪其霧)
天子以寒之故命王屬休(令王之徒/屬休息也)甲午天
子西征乃絶隃之關隥(隥阪也疑北謂北陵/西隃西己亥隃屬門)
(山也/音俞)己亥至于焉居禺知之平(疑皆/國名)辛丑天
子西征至于䣙人(䣙國名音/叵肯切)河宗之子孫䣙
栢絮(伯爵絮名古/伯字多以木)且逆天子于智之□先豹
皮十良馬二六(古者爲禮皆有以先/之傳曰先進乗韋)天子使
井利受之(井利穆王/之嬖臣)癸酉天子舍于漆□(一/宿)
(爲/舍)乃西釣于河以觀□智之□甲辰天子獵
于滲澤於是得白狐玄狢焉以祭於河宗(以/將)
(有事于河奇此獲故用之漢武帝郊祀/得一角白鹿以爲祥瑞亦將燎祭之類)丙午
天子飲于河水之阿(阿水/峯也)天子屬六師之人
于䣙邦之南滲澤之上(屬猶/會也)戊寅天子西征
鶩行至于陽紆之山(鶩猶馳也/紆音嘔)河伯無夷之
所都居(無夷馮夷也山/海經云水夷)是惟河宗氏(河四瀆/之宗主)
(河者目/以爲氏)河宗栢夭逆天子燕然之山(伯夭/字也)勞
用束帛加璧(勞郊勞也五兩爲/一束兩今之二丈)先白口天子
使𨝋父受之(郫父𨝋公謀父/作祈招之詩者)癸丑天子大朝
于燕□之山河水之阿(盖朝會郡官/告將禮河也)乃命井
利梁固(梁門/大夫)聿將六師(聿猶/曰也)天子命吉日戊
午(詩曰吉/日庚午)天子大服冕褘(冕冠褘衣盖王后/之上服今帝服之)
(所未詳/褘音暉)帗帶(帗也天子/赤帗音弗)搢曶(曶長三尺杼/上椎頭一名)
(瑛亦謂之大圭搢/猶帶也曶音忽)夾佩(左右/兩佩)奉璧南面立于
寒下(寒下/未詳)曾祝佐之(曾重也傳/曰曾臣偃)官人陳牲全
五□具(牛羊之品曰生體完曰全牲/或曰全色純也傅曰牲全肥腯)天子
授河宗璧河宗伯夭受璧西向沉璧于河(河/位)
(載崑/崙)再拜稽首(稽首首/至地也)祝沉牛馬豕羊河宗
□命于皇天子(加皇者/尊上之)河伯號之(呼穆/王)帝曰
穆滿(以名應謙也言謚/盖後記事者之辭)女當永致用𡺞事(語/穆)
(王當長幹理/世事也哉)南向再拜(穆王/拜)河宗又號之帝
曰穆滿示女舂山之瑤(山海經舂字作鑪音/同耳言此山多珍寳)
(奇/怪)詔女昆侖□舍四平泉七十(疑皆說昆崙/山上事物)
乃至於崑崙之丘以觀舂山之瑶(皆河伯與/穆王詞語)
賜語晦(月終爲晦言/賜女受終福)天子受命南向再拜(受/河)
(伯/命)己未天子大朝于黃之山(將禮河/而去)乃披圖
視典用觀天子之瑶器(省河所/視禮圖)曰天子之珤
(曰河圖/辭也)玉果(石似美玉所/謂女果者也)璿珠(璿玉類/也音旋)燭銀
(銀有精/光如燭)黃金之膏(全膏亦猶玉膏/皆其精汋也)天子之瑤
萬金□瑶百金士之瑶五十金鹿人之瑤十
全(自萬金以下宜次言諸侯之瑶千金大夫/之瑶百金此書殘缺集録者不續以見闕)
(文/耳)天子之弓射人步劍牛馬犀□器千金(步/劍)
(疑步先之劍也犀似水/牛庫脚脚爲三角黑色)天子之馬走千里勝
人猛獸(言炁勢/傑騎也)天子之狗走百里執虎豹(言/觔)
(力壯/猛也)栢夭曰征鳥使冀曰□鳥鳶(音縁/鴉也)鸛雞
飛八百里(即鵾雞/鵲屬也)名獸使足□走千里狻倪
□野馬走五百里(狻倪師子亦食虎豹野馬/亦如馬而小狻音俊倪音)
(倪)卭卭距虚走百里(亦馬屬尸子曰距盧不/擇地而走山海經云𡊼)
(𡊼距虚並/言之耳)麋□二十里(自廛己上似次第/獸能走里數遠近)曰
栢夭皆致河典(典禮也自此以上事物皆河/圖數載河伯以爲禮禮穆王)
(也)乃乗渠黃之乗爲天子先(先驅導/路也)以極西
土(極/竟)乙丑天子西濟于河□爰有温谷樂都
(温谷言冬暖也燕/有寒谷不生五穀)河宗氏之所遊居(伯夭之/别州邑)
丙寅天子屬官效器(會官司閲/所得瑶物)乃命正公郊
父(正公謂三上公天子/所取正者郊父爲之)受勑憲(憲教令也管/子曰皆受憲)
用伸□八駿之乗(八駿名/在下)以飲于枝洔之中
(水岐成洔洔/小渚也音止)積石之南河(積石山名今在全/成河間縣南河出)
(北山而/東南流)天子之駿(駿者馬/之美稱)赤驥(世所謂/騏□)盜驪
(爲馬細頸/驪黑色也)白義踰輪山子渠黃華騮(色如華/而赤今)
(名馬標赤者爲/棗騮棗騮赤也)緑耳(緑耳曰北唐之君來見/以一騮馬是生緑耳魏)
(時鮮卑獻千里馬白色而兩耳黃名曰黃耳/即此類也八駿皆因其毛色以爲名號耳案)
(史記造父爲穆王得盜驪華騮緑耳之馬御/以西巡遊見西王母樂而忘歸皆與此同若)
(合符/契)狗重工徹山雚猳□黃南□來白(皆陵/狗之)
(名亦猶宋/鵲之類)天子之御造父三百(下云三百/爲御者)耿
翛芍及(造父善御穆王封之/於趙城餘未聞也)曰天子是與出
□入藪田獵釣弋(弋繳/射也)天子曰於乎予一人
不盈于德(盈猶/充也)而辨於樂(辨作遊/樂之事)後世亦追
數吾過乎(穆王遊放過度行輒忘/歸故作此言以自警也)七萃之士
□天子曰後世所望無失天常(奉六/時也)農工既
得(歲豐/登也)男女衣食(無飢/寒也)百姓瑤富(富者/安也)官人
執事(各視/職事)故天有𡺞(四/時)民□氏響□(音/國)何謀
於樂(言不規樂/而樂自及)何意之忘(常愼/德也)與民共利世
以爲常也天子嘉之(善其/有辭)賜以左佩華也(玉/華)
(之佩佩/之精也)乃再拜頓首

穆天子傳卷之一










穆天子傳卷之二
　　　　晋郭璞注
古文
□栢夭曰□封膜晝于河水之陽(膜晝人名/疑音莫)
以爲殷人主(主謂主某祭/祀言同姓也)丁巳天子西南升
□之所主居(以說古之/賢聖以居)爰有大木碩艸(碩大/也)
爰有野獸可以畋獵戊午□□之人居慮(古/疇)
(字居/慮名)獻酒百□于天子(百下脱盛/酒器名)天子已飲
而行遂宿于昆侖之阿赤水之陽(昆侖山有/五色水赤)
(水出東南隅而東/北流皆見山海經)爰有𪃋鳥之山(𪃋音甄/一名栴)天
子三日舍于𪃋鳥之山□吉日辛酉天子升
于崐崘之丘以觀黃帝之宫(黃帝巡遊四海/登崑崙山起宫)
(室於其上/見新語)而豐□隆之葬(隆上字疑作豐豐/隆筮御雲符大壯)
(卦遂爲雷師亦猶黃帝橋山有墓/封謂增高其上土也以標顯之耳)以詔後世
(詔謂/語之)癸亥天子具蠲齊牲全以禋□昆命之
丘(蠲者潔也齊祭神曰禋書/天子禋于六宗蠲音圭)甲子天子北征
舍于珠澤(此澤出珠因名之云今/越舊平澤出青珠是)以釣于流
水曰珠澤之藪方三十里(澤中有草/者爲藪)爰有雚
葦莞蒲(莞䓗蒲或曰莞蒲齊/名耳關西云莞音丸)芓萯(萯今菩/字音倍)蒹
(蒹荷也似雚/而細音蒹)葽(莠屬詩曰/四月秀要)乃獻白玉□隻□
角之一□三可以□沐乃進食□酒十□姑
劓九□亣味中麋胃而滑(中猶/合也)因獻食馬三
百(可以供/厨膳者)牛羊三千天子□崐崘(此以上似/說封人於)
(昆侖/山旁)以守黃帝之宫南司赤水而北守舂山
之寳(欲以崇表聖德/因用顯其功迹)天子乃□之人□吾黃
金之環三五(空邊等/爲環)朱帶貝飾三十(淮南子/曰其貝)
(帶駿翻/是也)工布之四□吾乃膜拜而受(今之胡/人禮佛)
(舉手加頭稱南謨拜/者即此類也音模)天子又與之黃牛二六
(以爲犧/牲種)以三十□人于昆侖丘季夏丁卯天
子北升于舂山之上以望四野曰舂山是唯
天下之高山也孳木□華畏雪天子於是取
孳木華之寳(持歸種之/孳音滋)曰舂山之澤清水出
泉温和無風(炁條/適也)飛鳥百獸之所飲食先王
所謂縣圃(淮南子曰昆侖去地一萬一千里/上有曾城九重或上倍之是謂閬)
(風或上倍之是謂玄圃以次相及山海經云/明明昆侖京圃各一山但相近耳又曰窴唯)
(帝之平/圃也)天子於是得玉策枝斯之英(英玉之/精華也)
(尸子曰龍泉有玉英山海經曰黃帝乃/取密山之玉策而投之鍾山之陽是也)曰舂
山百獸之所聚也飛鳥之所棲也爰有□獸
食虎豹如麋而載骨盤□始如麕小頭大鼻
(麕𪋛/是也)爰有赤豹白虎(詩云赤/豹黃羆)熊羆豺狼野馬
野牛山羊野豕(今華陰山有野牛/山羊肉皆千斤)爰有白鳥
青鵰執犬羊食豕鹿(今之鵰赤/能食獐鹿)曰天子五日
觀于舂山之上乃爲銘迹於縣圃之上以詔
後世(謂勒石録功德也秦始皇漢武帝巡/守登名山所在刻石立表此之類也)壬
申天子西征甲戌至子赤烏之人其獻酒千
斛于天子食馬九百羊牛三千穄麥百載(穄/似)
(黍而/不粘)天子使祭父受之曰赤烏氏先出自周
宗(與周同/始祖)大王亶父(即古公亶/父字也)之始作西土
(言作興於岐山之下今/邑在扶風美陽是也)封其元子昊太伯于
東昊(太伯讓國入昊/因即封之於昊)詔以金刃之刑(南全精/利故語)
(其刑/法也)賄用周室之璧(賄贈/賄也)封兀璧臣長季綽
于舂山之虱妻以元女詔以玉石之刑(昆侖/山出)
(美玉石處/故以語之)以爲周室主天子乃賜赤烏之人
□其墨乗四(周禮大夫/乗墨車)黃金四十鎰(二十兩/爲鎰)
貝帶五十朱三百裹兀乃膜拜而受(裹晋罪/過之過)
(兀名赤烏/人名也)曰□山是唯天下之良山也寳玉
之所在嘉穀生之草木碩美天子於是取嘉
禾以歸樹于中國(漢武帝取外國香/草美菜種之中國)曰天子
五日休于□山之下乃奏廣樂赤烏之人丌
好獻女于天子(所以結/恩好也)女聽女列爲嬖人(一/名)
(聽名失一/女名下文)曰赤烏氏美人之地也寳玉之所
在也己卯天子北征趙行□舍(趙猶超騰/舍三十里)庚
辰濟于洋水(洋水岀崑崙山西北/隅而東流洋音詳)辛巳入于
曹奴之人戲觴天子于洋水之上(戲國人/名也)乃
獻食馬九百牛羊七千穄米百車天子使逢
固受之(逢固周/大夫)天子乃賜曹奴之人戲□黃
金之鹿銀□(今所在地中得玉肫全狗之類/此皆古者以賂夷狄之奇貨也)
貝帶四十朱四百裏戲乃膜拜而受壬午天
子北征東還(從東頭/而旋歸)甲申至於黑水(水亦出/崑崙山)
(西北隅而/東南流)西膜之所謂鴻鷺(西膜沙膜之鄉/以言外域人名)
(物與中華不同春秋叔弓敗莒師于濆水穀/梁傳曰狄人謂濆泉失名號以中國名從主)
(人之/類也)於是降雨七日天子留骨六師之屬(穆/王)
(馬駿而御良故/行輒岀從衆前)天子乃封長肱于黑水之西
河(即長臂人也身如中國臂長三丈魏時在/赤海中得此人裾也長脚人國又在赤海)
(東皆見/山海經)是惟鴻鷺之上以爲周室主是曰留
骨之邦(因以/名之)辛卯天子北征東還乃循黑水
癸巳至于羣玉之山(即山海經云羣玉/山西王母所居者)容□
氏之所守曰羣玉田山□知阿平無險(言邊/無險)
(阻/也)四徹中繩(言皆/平直)先王之所謂策府(言往古/帝王以)
(以爲藏書册之府所/謂藏之名山者也)寡草木而無鳥獸(言純/玉石)
(也)爰有□木西膜之所謂□天子於是取玉
三乗玉器服物(環佩/之屬)於是載玉萬隻(隻玉爲/㲄見左)
(氏/傳)天子四日休羣玉之山(休遊/息也)乃命邢侯待
攻玉者(待留之也邢今/廣平襄邑縣)孟秋丁酉天子北征
□之人潜時(潜時/名也)觴天子于羽陵之上乃獻
良馬牛羊天子以其邦之攻玉石也　受其
牢(重愼費其/牢牲禮也)栢夭曰□氏檻□之後也天子
乃賜之黃金之罌三六(即孟也徐/州謂之罌)朱三百裹
潜時乃膜而受戊戌天子西征辛丑至于剞
閭氏(音/倚)天子乃命剞閭氏供食六師之人(天/子)
(六軍詩曰周王/于邁六師及之)于鐵山之下壬寅天子登于
鐵山乃徹祭器于剞閭之人(以祭餘/胙賜之)温歸乃
膜拜而受(温歸/名也)天子已祭而行乃遂西征丙
午至于𪃋韓氏爰有樂野温和穄麥之所草
(此字作草下/皁疑古茂字)犬馬牛羊之所昌(昌猶/盛也)寳玉之
所□丁未天子大朝于平衍之中(衍墳之下/者見周禮)
乃命六師之屬休己酉天子大饗正公諸侯
王吏七萃之士于平衍之中𪃋韓之人無鳧
乃獻良馬百匹用牛三百(可服/用者)良犬七千(調/習)
(者)牥牛二百野馬三百牛羊二千穄麥三百
車天子乃賜之黃金銀罌四七貝帶五十朱
三百裹變□雕官無鳧上下乃膜拜而受(疑/古)
(上下字今夷/狄官多復名)庚戌天子西征至于玄池天子
三日休于玄池之上乃奏廣樂三日而終是
曰藥池(因改名爲廣樂池猶漢/武改祠鄉爲聞喜之類)天子乃樹之
竹(種竹/池邊)是曰竹林(竹木盛/者爲林)癸丑天子乃遂西
征丙辰至于苦山西膜之所謂茂苑天子於
是休獵於是食苦(苦少名/可食)丁巳天子西征己
未宿于黃鼠之山西□乃遂西征癸亥至于
西王母之邦

穆天子傳卷之二









穆天子傳卷之三
　　　　晋郭璞注
古文
吉日甲子天子賔于西王母(西王母如人虎/齒蓬髮戴勝若)
(嘯紀年穆王十七年西征崑崙丘/見西王母其年來見賔于昭公)乃執白圭
玄璧以見西王母(執贄者/致敬也)好獻錦組百純□
組三百純(純疋端名也周禮曰純帛/不過五兩組綬屬音祖)西王母
再拜受之□乙丑天子觴西王母于瑶池之
上西王母爲天子謠(徒歌/曰謠)曰白雲在天山䧙
(陵/字)自出道里悠遠山川間之(間音/諫)將子無死
(將請/也)尚能復來(尚庶/幾也)天子答之曰予歸東土
和治諸夏萬民平均吾顧見汝(顧還/也)比及三
年將復而野(復反此野/而見汝也)天子遂驅升于弇山
(弇弇兹山/日入所也)乃紀兀跡于弇山之石(銘題/之)而樹
之槐眉曰西王母之山(言是西王/母所居也)西王母之
山還歸兀□世民作憂以吟曰比徂西土(徂/往)
(也)爰居其野虎豹爲羣於鵲與處(於讀/曰烏)嘉命
不遷(言守此/一方)我惟帝(帝天/帝也)天子大命而不可
稱顧世民之恩流涕芔隕吹笙鼓簧(簧在/笙中)中
心翔翔(憂無/薄也)世民之子唯天之望(所瞻/望也)丁未
天子飲于温山□考鳥(紀年曰穆王見西王/母西王母止之曰有)
(鳥𧮹人疑說此鳥/脱落不可知也)己酉天子飲于溽水之上
(溽音/淑)乃發憲命(憲謂/法令)詔六師之人□其羽爰
有□藪水澤爰有陵衍平陸(大阜曰陵/高平曰陸)碩鳥
物羽六師之人畢至于曠原(言將獵也下云/北至曠原之野)
(飛鳥之所解其羽山海經云大澤方千里羣/鳥之所生及所解紀年曰穆王北征行積羽)
(千里皆謂/此野耳)曰天子三月舍于曠原□天子大
饗正公諸侯王勒七萃之士(勒猶/勞也)于羽琌之
上(下有羽陵/疑亦同)乃奏廣樂□六師之人翔畋于
曠原(翔循/遊也)得獲無疆(無疆無/限也)鳥獸絶羣(言取/盡也)
六師之人大畋九日乃駐于羽之□收皮效
物(物謂毛色也詩/云九十維物)債車受載(債猶/借也)天子於是
載羽百車(十羽爲箴百羽爲縛/千縛爲繹見周官)己亥天子東
歸六師□起庚子至于□之山而休以待六
師之人庚辰天子東征癸未至于戊□之山
智氏之所處□智□往天子于戊□之山勞
用白驂二疋(驂騑/馬也)野馬野牛四十守犬七十
(任守/備者)乃獻食馬四百牛羊三千曰智氏□天
子北遊于𠭽子之澤智氏之夫獻酒百□于
天子天子賜之狗𤧜采(疑玉/名)黃金之罌二九
貝帶四十朱丹三百裹桂薑百□乃膜拜而
受乙酉天子南征東還己丑至于獻水乃遂
東征飲而行乃遂東南己亥至于瓜纑之山
三周若城(言山周匝三/重狀如城罍)閼氏胡氏(閼音/遇)之所
保天子乃遂東征南絶沙衍(沙衍水中/有沙者)辛丑
天子渴于沙衍(沙中無/水泉)求飲未至七萃之士
高奔戎刺其左驂之頸取其青血以飲天子
(今西方羌胡刺馬/咽取血飲渴亦愈)天子美之乃賜奔戎佩玉
一隻奔戎再拜䭫首(古稽/字)天子乃遂南征甲
辰至于積山之□爰有𦽦栢曰𠷎余之人命
懷(命懷/人名)獻酒于天子天子賜之黃金之罌貝
帶朱丹七十裹命懷乃膜拜而受乙已□諸
飦獻酒于天子(諸飦亦人名/音犍牛之飦)天子賜之黃金
之罌貝帶朱丹七十裏諸飦乃膜拜而受之
穆天子傳卷之三





穆天子傳卷之四(五六/同卷)海三
　　　　晋郭璞注
古文
庚辰至于滔水濁繇氏之所食(山海經曰有/川名曰三淖)
(昆吾之所/食亦此類)辛巳天子東征癸末至于蘇谷骨
飦氏之所衣被(言谷中有草木/皮可以爲衣被)乃遂南征東
還丙戌至于長淡重□氏之西疆(疆界/也)丁亥
天子升于長淡乃遂東征庚寅至于重□氏
黑水之阿爰有野麥(自然/生也)爰有答堇(祗謹/兩音)西
膜之所謂木禾(木禾粟類也長五尋/大五圍見山海經云)重□氏
之所食爰有采石之山(出文采/之石也)重□氏之所
守曰枝斯璿瑰(璿瑰玉名左傳曰贈/我以璿瑰旋回兩音)𤥞瑤(亦/玉)
(名瑶/音遥)琅玕(石似珠也/琅干兩音)玪𤧜□𤫋(皆玉名字皆/無聞玪□音)
(玪/躓)玗琪(玉屬也于/其二者)𢕲尾(無聞/焉)凡好石之器于
是也(盡出/此山)孟秋癸巳天子命重□氏共食天
子之屬(音共言不/及六師也)五日丁酉天子升于采石
之山於是取采石焉天子使重□之民鑄以
成器于黑水之上(今外國人所鑄作/器者亦皆石類也)器服物
佩好無疆曰天子一月休秋癸亥天子觴重
□之人𧤩𩖿乃賜之黃金之罌二九銀烏一
隻貝帶五十朱七百裹𥭩箭桂薑百𡸍絲綯
雕官𧤩𩖿乃膜拜而受乙丑天子東征𧤩𩖿
送天子至于長沙之山□隻天子使栢夭受
之栢夭曰重　氏之先三苗氏之□處以黃
木　銀采□乃膜拜而受(三苗舜所□/於三危山者)丙寅
天子東征南還己巳至于文山西膜之所謂
□觴天子于文山西膜之人乃獻食馬三百
牛羊二千穄米千車天子使畢矩受之曰□
天子三日遊于文山於是取采石(以有采石/故號文山)
壬寅天子飲于文山之下文山之人歸遺(歸/遺)
(名/也)乃獻良馬十駟(四馬/爲駟)用牛三百守狗九十
牥牛二百以行流沙(此牛能行流/沙中如橐駝)天子之豪
馬豪牛(豪猶髭也山海經云髭/馬如馬足四節皆有毛)尨狗(尨尨茸/謂猛狗)
(或曰尨/亦狗名)豪羊(似髦/牛)以三十祭文山又賜之黃
金之罌二九貝帶三十朱三百裹桂薑百𡸍
歸遺乃膜拜而受癸酉天子命駕八駿之乗
右服□騮(疑驊/騮字)而左緑耳右驂赤蘎(古驥/字)而
左白𠌾(古義/字)天子主車造父爲御𡇷𡇤爲右
次車之乗(次車/副車)右服渠黃而左踰輪右盜驪
而左山子栢夭主車叅百爲御奔戎爲右天
子乃遂東南翔行馳驅千里(一舉轡千里/行如飛翔)至
于臣蒐之人𠮀奴乃獻白鵲之血以飲天子
(所以飲血/益人炁力)因具牛羊之湩(湩乳也今江南人/亦呼乳爲湩音寒)
(凍/反)以洗天子之足(令肌/膚滑)及二乗之人(謂主天/子車及)
(副車/者也)甲戌巨蒐之𠮀奴觴天子于焚留之山
乃獻馬三百牛羊五千秋麥千車(秋麥/禾也)膜稷
三十車(稷粟也/膜未聞)天子使栢夭受之好獻枝斯
之石四十(精者/爲英)□𤕁𠢮□珌佩百隻琅玕四
十□□十篋(疑此紵/葛之一屬)天子使造父受之□乃
賜之銀木𡐜采黃金之罌二九貝帶四十朱
三百裹桂薑百𡸍𠮀奴乃膜拜而受乙亥天
子南征陽紆之東尾(尾山/後也)乃遂絶𠭺𦟆之谷
已至于□𤧱河之水北阿爰有𤃄溲之□河
伯之孫(今西有渠搜/國疑𤃄渠字)事皇天子之山有模堇
其葉是食明后(模堇木名后/君也堇音謹)天子嘉之賜以
佩玉一隻栢夭再拜稽首癸丑天子東征栢
夭送天子至于剻人剻伯絮觴天子于澡澤
之上𣂿多之汭(汭水/涯)河水之所南還(還回也/音旋)
曰天子五日休于澡澤之上以待六師之人
戊午天子東征顧命栢夭歸子丌邦天子曰
河宗正也栢夭再拜稽首(辭去/也)天子南還升
于長松之隥(坂有/長松)孟冬壬戌至于雷首(雷首/山名)
(今在河東蕭/坂縣南也)犬戎胡觴天子于雷首之阿乃
獻食馬四六天子使孔牙受之曰雷水之平
寒寡人具犬馬羊牛爰有黑牛白角爰有黑
羊白血(記異/也)癸亥天子南征升于髭之隥(音/訾)
丙寅天子至于鈃山之隊東升于三道之隥
乃宿于二邊命毛班(毛班毛伯/衛之先也)逢固先至于
周以侍天之命癸酉天子命駕八駿之乗赤
驥之駟造父爲御□南征翔行逕絶翟道(翟/道)
(在隴西謂/截隴坂遇)升于太行南濟于河馳驅千里遂
入于宗周官人進白鵠之血以飲天子以洗
天子之足(亦謂/乳也)造父乃具羊之血以飲四馬
之乗一(與王同車御右之屬/左傳所謂四乗是也)庚辰天子大朝
于宗周之廟乃里西土之數(里謂計其道里/也紀年曰穆王)
(西征還里天下/億有九萬里)曰自宗周𤁄水以西(𤁄水今/在洛西)
(洛即成周/也音纏)至于河宗之邦陽于之山三千有
四百里自陽紆西至于西夏氏二千又五百
里自西夏至于珠余氏及河首千又五百里
自河首襄山以西南至于舂山珠澤昆侖之
丘七百里自舂山以西至于赤烏氏舂山三
百里東北還至于群玉之山截舂山以北(截/由)
(泹/也)自群玉之山以西至于西王母之邦三千
里□自西王母之邦北至于曠原之野飛鳥
之所解其羽(所謂解/毛之處)千有九百里□宗周至
于西北大曠原(案山海經云群鳥所集澤有/兩處一方百里一方千里即)
(此大曠/原也)萬四千里乃還東南復至于陽紆七
千里還歸于周三千里各行兼數三萬有五
千里吉日甲申天子祭于宗周之廟(告行反/也書大)
(傳曰反必/告廟也)乙酉天子□六師之人于洛水之
上丁亥天子北濟于河□𦍞之隊以西北升
于盟門九河之隥(盟門山今在河北尸子/曰河出于盟門之上)乃
遂西南仲冬壬辰至𤃻山之上乃奏廣樂三
日而終吉日丁酉天子入于南鄭(今京兆鄭/縣也紀年)
(穆王元年築祗宫于南鄭傳/所謂王是以獲没于祗宫者)


穆天子傳卷之四


穆天子傳卷之五
　　　　晋郭璞注
古文
寳處曰天子四日休于濩澤(今平陽濩澤縣/是也音濩特)
於是射鳥獵獸丁丑天子□兩乃至祭父自　
圃鄭來謁(鄭有圃田因云/圃鄭謁吿也)留昆歸玉百枚(留/昆)　
(國見/紀年)陵翟致賂(陵翟隗姓/國也音峻)良馬百駟(傳曰文/馬百駟)
歸畢之寳(畢國名言翟/前取此寳也)以詰其成(成謂平也/詰猶責也)
陖子□胡□東牡(夷狄有德者/稱子疇胡名)見許男于洧
上(男爵也許國今許昌縣/消水之所在音羽美反)祭父以天子命辭
曰去兹羔用玉帛見(禮男執蒲璧許男/欲崇謙故執羔也)許男
不敢辭(奉王/命)還取束帛加璧□毛公舉幣玉
(毛公即/毛班也)是日也天子飲許男于洧上天子曰
朕非許邦而恤百姓□也咎氏宴飲母有禮
(禮天子稱異姓諸侯爲伯舅燕者私會不欲/崇禮教也管子曰伯舅無下拜字亦作舅咎)
(猶舅/也)許男不敢辭升坐于出尊(禮記曰反玷/出尊唯兩君)
(爲好旣獻反爵玷上出尊盖此之類也/坐之於尊邊使爲酒魁欲以盡歡酣也)乃用
宴樂(言曲/宴也)天子賜許男駿馬十六(稱駿者/名馬也)許
男降再拜空首空首(頭至于地周/禮三日空拜)乃升平坐及
暮天子遺許男歸癸亥天子乗鳥舟龍卒浮
于大沼(沼池龍下有舟字舟皆以龍鳥爲/形制今具之青雀舫此其遺制者)夏
庚午天子飲于洧上乃遣祭父如圃鄭用□
諸侯辛未天子北還釣于漸澤食魚于桑野
丁丑天子里圃田之路(盡規度以爲苑圃/地而虞守之也)東
至于房(房房子屬趙/國也有巑山)西至于□丘南至于桑
野北盡經林煮□之藪南北五十□十虞東
虞曰兔臺西虞曰櫟丘(櫟今河南陽/翟縣音櫟)南虞曰
□富丘北虞曰相其御虞曰□來十虞所□
辰天子次于軍丘以畋于藪□甲寅天子作
居範宫(範離宫/之名也)以觀桑者(桑採桑也詩曰/桑者間間兮)乃
飲于桑中(桑林/之中)天子命桑虞(主桑/者也)出□桑者
用禁暴人(不得令妄/𠞊犯桑木)仲夏甲申天子□所庚
寅天子西遊乃宿于祭(祭祭/公邑)壬辰祭公飲天
子酒乃歌𠕫天之詩(詩頌有昊天有成命二/后受之成王不敢康疑)
(祭公以此/規諫也)天子命歌南山有𢅇(詩小雅有南/山有臺樂只)
(君子邦家之基以答祭公之/言然皆古字難曉所以未詳)乃紹宴樂(紹繼/也)
丁酉天子作臺以爲西居壬寅天子東至于
雀梁甲辰浮于榮水(今榮陽/榮澤是)乃奏廣樂季夏
庚□休于範宫仲秋丁巳天子射鹿于林中
乃飲于孟氏爰舞白鶴二八(今之畜鶴孔雀/馴者亦能應節)
(鼓/舞)還宿于雀梁季秋辛巳天子司戎于□來
虞人次御(以次侍御/備有所問)孟冬鳥至(鳴來/翔也)王臣□
弋(下云王臣諸侯姬姓/姓女疑是婦官也)仲冬丁酉天子射獸
休于深雚(雚韋/之藂)得麋麕豕鹿四百有二十得
二虎九狼乃祭于先王命庖人熟之(庖人主/飲食者)
戊戌天子西遊射于中□方落草木鮮命虞
人掠林除藪以爲百姓材(以供人之材用/掠謂𠞊伐之)是
日也天子北入于邴(邴鄭邑/也音丙)與井公博三日
而决(疑并公賢人而隱枋/故穆王就之遊戲也)辛丑塞(戒不如故/進爲塞也)
至于臺乃大暑除天子居于臺以聽天下之
(因以/避暑)遠方□之數而衆從之是以選扐(音/勒)乃
載之神人□之能數也(有道/數也)乃左右望之(占/候)
(也)天子樂之(愛其/術也)命爲□而時□焉□其名
曰□公去乗人□猶□有虎在乎葭中(葭/□)天
子將至七萃之士高奔戎請生捕虎必全之
乃生捕虎而獻之(詩所謂袒褐暴虎獻/于公所此之謂也)天子
命之爲柙(柙檻也論語曰/虎兕出於柙)而畜之東虞是爲
虎牢(因以名其地也今/榮陽咸臯縣是)天子賜奔戎畋馬十
駟(爾雅曰畋獵/齊足尚疾也)歸之太牢(牛羊豕/爲太牢)奔戎再拜
䭫首丙辰天子北遊于林中乃大受命而歸
仲秋甲戌天子東遊次于雀梁(一宿爲舍再/宿爲信過信)
(爲/次)□蠹書于羽林(謂暴書中蠹虫/因云蠹書也)季秋□乃
宿于𢨲畢人吿戎(告戎/難也)曰𢨲翟來侵天子使
孟悆如畢討戎(悆音/豫)霍侯舊告薨(霍國今在/平陽永安)
(縣西南/有城)天子臨于軍丘狩于藪季冬甲戌天
子東遊飲于留祈射于麗虎讀書于𦴙丘(君/舉)
(必書𦴙/音犁)□獻酒于天子乃奏廣樂天子遺其
靈鼓乃化爲黃蛇(周禮曰靈鼓四面/洪範所謂鼓妖也)是日天
子鼓道其下而鳴(從失鼓而擊鼓也鼓在地/下鳥道從也韓非曰道南)
(方來/也)乃樹之桐(因以樹梧桐/桐亦響木也)以爲鼓則神且
鳴則利於戎(宜以/攻戎)以爲琴則利□于黃澤東
遊於黃澤宿于曲洛(洛水之回/曲地名也)廢□使宫樂
謠(宫樂典/樂者)曰黃之池其馬歕沙(歕䮧也/善問切)皇人
威儀(威長/也)黃之澤其馬歕玉(皆詣/謠辭)皇人受穀
(穀生/也)丙辰天子南遊于黃□室之丘以觀夏
后啓之所居(疑此言太室之丘嵩高山啓母/在此山化爲石而夫啓亦登仙)
(故其上有啓室也皆/見歸藏及淮南子)乃□于啓室(似謂入/啓室中)天
子筮獵華澤(音/缾)其卦遇訟　(坎下/乾上)逢公占之
曰訟之繇(繇爻辭/音胄)藪澤蒼蒼其中□宜其正
公戎事則從(水性平而天無私央/不曲撓則戎事集也)祭祀則憙
畋獵則獲□飲逢公酒賜之駿馬十六絺紵
三十篋(絺葛/精者)逢公再拜稽首賜筮史狐□有
陰雨夢神有事(有事/祭也)是謂重陰(因以/紀也)天子乃
休日中大寒北風雨雪有凍人天子作詩三
章以哀民(哀猶/愍也)曰我徂黃竹□員閟寒帝收
九行(行道也言收羅九域之道/里也左傳曰經啓九道)嗟我公侯百
辟冢卿(辟君冢/卿冢宰)皇我萬民(皇正/也)旦夕勿忘(恒/念)
(之/也)我徂黃竹□員閟寒帝收九行嗟我公侯
百辟冢卿皇我萬民旦夕勿窮(令無/困也)有皎者
駱(駱鳥名皎/白兒音路)翩翩其飛(言得/意也)嗟我公侯□勿
則𨕞(自侯以下似當云百辟冢/師皇我萬民□勿則𨕞)居樂甚寡(言/守)
(一居/少樂)不如𨕞土(居無/求安)禮樂其民(言當以禮樂/化其人也)
天子曰余一人則淫(淫于/遊樂)不皇萬民□登乃
宿于黃竹天子夢羿射于塗山(羿有窮氏/帝善射者)祭
公占之疏□之□乃宿于曲山壬申天子西
升于曲山□天子西征升九阿(疑今西安縣/十里九坂也)
南宿于丹黃戊寅天子西升于陽□過于靈
□井公博穆(王往反輒從井公博/遊明其有道德人也)乃駕鹿以
遊于山上爲之石主而□窴軨(即軨坂也今/杜河東大陽)
(縣傳曰入于窴/岭巔岭二音)乃次于浢水之陽(今之浢津/也在河東)
(河北縣音/項脰之脰)吉日丁亥天子入于南鄭



穆天子傳卷之五















穆天子傳卷之六
　　　　晋郭璞注
古文
之虚皇帝之閭乃□先生九觀以詔後世(此/復)
(是登名山有所銘勒封建/也殘缺字多不可推考耳)己巳天子□征舍
于菹臺辛未紐菹之獸(管子曰菹菜之壤今/昊人呼田獵茸草地)
(爲菹/者罝)於是白鹿一牾椉逸出走(言突圍出牾/觸地或曰所)
(駕鹿迕/猶驚也)天子乗渠黃之乗□焉(自此已上疑/說逐得鹿之)
(狀)天子丘之(丘謂爲之名/號方言耳)是曰五鹿官人之
□是丘□其皮是曰□皮□其脯是曰□脯
天子飲于漯水之上(漯水今濟陰/漯陰縣音沓)官人膳鹿
獻之天子天子美之是曰甘(自此以上皆因/鹿以名所在地)
(用紀之也今元城縣東郭有五鹿/墟晋文公所乞食於野人處者也)癸酉天子
南祭白鹿于漯□乃西飲于草中(草野/之中)大奏
廣樂(大謂盛/作之也)是曰樂人(亦以/紀之)甲戌天子西北
□姬姓也盛栢之子也(盛國名疑上說姬事/公羊傳曰成者何盛)
(也者爲諱之盛/諱戚同姓者)天子賜之上姬之長(今盛栢/爲姬姓)
(之長位位/在上也)是曰盛門天子乃爲之臺(爲盛姬/築臺也)
是曰重璧之臺(言臺狀/如壘璧)戊寅天子東狃于澤
中逢寒疾(言盛姬在此/遇風寒得疾)天子舍于澤中盛姬
告病天子憐之□澤曰寒氏(以名/澤也)盛姬求飲
天子命人取漿而給(得之速也傳/曰何其給也)是曰壺輲
(壺器名輲音遄/速也與速同)天子西至于重璧之臺盛姬
吿病□天子哀之(上疑說盛/姬死也)是曰哀次(哭泣/之位)
(次)天子乃殯盛姬于轂丘之廟(先王之廟有/在此者漢氏)
(亦所在/有廟焉)壬寅天子命哭(令羣臣/大臨也)啓爲主(爲之/喪主)
(即下伊扈也上啓/疑爲開殯出棺也)祭父賔喪(儐贊/禮儀)天子王女
叔㛗爲主(叔姓穆王之/女也音癰痤)天子□賔之命終哀
禮(令持喪/終禮也)於是殤祀而哭(殤未成喪盛/姬年小也)内史
執策(所以書贈賵之事/内史主删命者)官人□兀職曾祝敷
筵席設几(敷猶鋪也周禮/曰喪事仍凡)盛饋具(饋具/奠也)肺鹽
羹(肉也當/以音行)胾(大/臠)脯棗酏(粥清也/音移)醢(肉醤/也)魚腊
(乾/魚)糗(寒粥/也)韭(韭/□)百物(言備/有也)乃陳腥俎十二乾
豆九十鼎敦壺尊四十(敦似盤/音堆)器(雜器/皿也)曾祝
祭食(禮雖喪祭皆祭/食示有所先也)進肺鹽祭酒(以肺換鹽/中以祭所)
(謂振祭也禮以肺/見少牢饋食也)乃獻喪主伊扈伊扈拜受
□祭女又獻女主叔㛗叔㛗拜受祭□祝報
祭觴大師(樂/官)乃哭即位(就喪/位也)畢哭内史□策
而哭(策上宜作讀旣夕禮曰/主人之史讀賵是也)曾祝捧饋而哭
(捧兩手/持也)御者□祈而哭(侍御者禮曰/御者入浴)抗者觴
夕而哭(抗猶舉也禮記曰/小臣四人抗衾也)佐者承斗而哭(佐/斂)
(者也斗斟/水杓也)佐者(佐飲/食者)衣裳佩□而哭樂□人
陳琴瑟□竽(疑竽上宜作/笙笙亦竽屬)籥(如笛/三孔)荻(令戟吏/所吹者)
筦(筦如併兩/笛音管)而哭百□衆官人各□其職事
以哭(百衆猶/百族也)曰士女錯踊九□乃終(錯互也/哭則三)
(踊三哭而九踊/所謂成踊者也)喪主伊扈哭出造舍(倚/也)廬父
兄宗姓及在位者從之佐者哭(佐斂/者也)且徹饋
及壺鼎俎豆(皆佐者/主爲之)衆宫人各□其職皆哭
而出(事/畢)井利□事後出而收(井利所以獨後/出者典喪祭器)
(物收斂之也或曰井利稽/慢出不及輩故收縛之)癸卯大哭殤祀而
載(載祖/載也)甲辰天子南葬盛姬於樂池之南(即/玄)
(池/也)天子乃命盛姬□之喪視皇后之葬法(視/猶)
(比/也)亦不邦後于諸侯(疑字錯誤/所未詳也)河濟之間共
事(供給/事也)韋穀黃城三邦之士輦喪(輦謂梚輴/車發三國)
(之衆以/示榮侈)七萃之士抗者即車(舉棺以/就車)曾祝先
喪(導/也)大匠御棺(爲棺御也周禮曰喪祝爲御/禮記曰諸侯御柩以羽保謂)
(在前爲行/止之節)日月之旗七星之文(言旗上晝日/月及北斗星)
(也禮記曰日月/爲旗常亦通名)鼓鍾以葬龍旗以□鳥以建
鼓獸以建鍾龍以建旗曰喪之先後及哭踊
者之間畢有鍾旗□百物喪器井利典之列
于喪行靡有不備(行行/伍)擊鼓以行喪舉旗以
勸之(令盡/衰也)擊鍾以止哭彌旗以節之(爲節音/節彌猶)
(低/也)曰□祀大哭九而終喪出于門喪主即位
(就哭/位也)周室父兄子孫倍之(倍倍列/位也)諸侯屬子
(宗屬/羣子)王吏倍之外官王屬七萃之士倍之(外/官)
(所主在/外者)姬姓子弟倍之(盛姬之/族屬也)執職之人倍
之(執職猶/執事也)百官衆人倍之哭者七倍之(列七/重)
踊者三十行行萃百人(百人爲一/倍萃聚也)女主即位
嬖人羣女倍之(嬖人王所/幸愛者)王臣姬姓之女倍
之(疑同姓之女爲大夫/士妻者所謂内宗也)宫官人倍之(宫官爲/内)
宫賢庶妾倍之(庶妾衆/散妾也)哭者五倍踊者次從
(以次/相從)曰天子命喪一里而擊鍾止哭曰臣人
哭于車上(御棺不/得下也)曾祝哭于喪前七萃之士
哭于喪所曰小哭錯踊三踴而行五里而次
(次猶/止也)曰喪三舍至于哀次五舍至于重璧之
臺(三十里爲舍也/傳曰避君三舍)乃休(休駐/也)天子乃周姑繇
之水以圜喪車(决水周繞之也/繇音遥圜音員)是曰□車(以/號)
(水/也)曰殤祀之(於此/復祭)孟冬辛亥邢侯曹侯來弔
(曹國今濟陰/定陶縣是也)内史將之以見天子天子吿不
豫而辭焉(不豫辭病也尚/書曰武王不豫)邢侯曹侯乃即太
子太子哭出廟門以迎邢侯(曹侯/不進)再拜勞之
(問勞/之也)侯不答拜(謙不敢輿/太子抗禮)邢侯謁哭于廟(謁/告)
(也)太子先哭而入西向即位内史賔侯(賔/相)北
向而立大哭九邢侯厝踊三而止(與太子/拾踊)太
子送邢侯至廟門之外邢侯遂出太子再拜
送之曹侯廟弔入哭太子送之亦如邢侯之
禮(雖弔異/而禮同)壬子天子具官見邢侯曹侯(真官/備禮)
(相/見)天子還返(將/歸)邢侯曹侯執見拜天子之武
一(義所/未聞)天子見之乃遣邢侯曹侯歸于其邦
王官執禮共于二侯如故(言不以/喪廢禮)曰天子出
憲(憲/命)以或禭賵(此以上以說賵贈/事衣物曰禭音遂)癸丑大哭
而□甲寅殤祀大哭而行喪五舍于大次曰
喪三日于大次(停三/日也)殤祀如初辛酉大成百
物皆備(送葬之/物俱備)壬戌葬史録繇鼓鍾以亦下
棺(空/也)七萃之士□士女錯踊九□喪下(工謂/入上)
昧爽天子使嬖人(所愛/幸者)贈用文錦明衣九領
(謂之明衣言/神明之衣)喪宗伊扈贈用變裳(宗亦主變/裳裳名也)
女主叔㛗贈用茵組(茵/褥)百嬖人官師畢贈(言/畫)
(有禭賵也官師羣士號/也禮記曰官師一廟)井利乃藏(藏之於/墓所)報
哭于大次(報猶反也大次/有次神次也)祥祠□祝喪罷哭
辭于遠人(辭謝/遣歸)爲盛姬謚曰哀淑人(恭人短/折曰哀)
天子丘人(爲丘/作名)是曰淑人之丘乙丑天子東
征舍于五鹿叔姓思哭(思哭/盛姬)是曰女㛗之丘
(因以名/五鹿也)丁卯天子東征釣于漯水以祭淑人
是曰祭丘己巳天子東征食馬于漯水之上
乃鼓之棘是曰馬主(未詳/所云)癸酉天子南征至
于菹臺仲冬甲戌天子西征至於因氏(國/名)天
子乃釣于河以觀姑繇之木(姑繇大木也山/海經云尋木長)
(千里生海邊/謂此木類)丁丑天子北征戊寅舍于河上
乃致父兄子弟王臣姬□祥祠畢哭(上云王/臣姬姓)
(之女疑此/亦同也)終喪于囂氏(服/闕)己卯天子西濟于
河囂氏之遂庚辰舍于茅尺(地/名)於是禋祀除
喪始樂素服而歸(哀未/忘也)是曰素氏天子遂西
南癸未至於野王(今可/内縣)甲申天子北升于大
北之隥(疑此太/行山也)而降休于兩栢之下(有兩/栢也)天
子永念傷心乃思淑人盛姬於是流涕七萃
之士葽豫上諫于天子曰自古有死有生豈
獨淑人天子不樂出於永思永思有益莫忘
其新(言思之有益者/莫忘更求新人)天子哀之乃又流涕(聞/此)
(言念更/曾盛也)是日輟　□乙酉天子西絶鈃隥(即/鈃)
(山之坂一云癸已遊于/井鈃之山吉日癸已)乃遂西南戊子至于
𪉹(𪉹輩池今在河/東解縣𪉹音古)己丑天子南登于薄山窴
軨之隥(今軨橋西南懸/絶中央有兩道)乃宿于虞(虞國名今/太陽縣)
庚申天子南征吉日辛卯天子入于南鄭
穆天子傅卷之六
















