#+TITLE: 太上慈悲九幽拔罪懺-唐-
#+DATE: 2016-06-11 12:26:59
#+SOURCE: github.com/kanripo/KR5b0247 master f52c5a73                
太上慈悲九幽拔罪懴卷之一木一
爾時
元始天尊時遊十方世界天上地下無所不
經至大福堂國見虚皇道君爲十方國土一
切衆生善男女等心生猒故遂即分身應變
口吐五色瓊光遍照十方无不明徹爾時男
女及諸四衆晝夜惶懼悲聲歎泣瞻仰尊顔
稽首頂禮叩頭博顙肘行膝歩諸禽雜獸並
皆如是一切衆生諸方仰視寂絶形影莫知
所尋爾時
虚皇道君慈愍衆生分身下界安坐碧霞神
寳之座念彼衆生如常說法演教化人一切
含靈及諸禽獸皆來詣座稽首作禮歩歩而
前重遇道君歡喜踧踖是時座下有一真人
名曰普救從衆中出稽首作禮上白
天尊願聞演說十方男女生可獲福死得受
生作何因縁得遂本願
天尊告曰汝可復坐靜念在心一切因縁吾
爲解說
天尊言十方世界皆有天堂若有男女常禮
十方應號天尊當生可獲福死得受生於是
普救眞人及諸四軰長跪齊心而聽演說爾
時
天尊先說東方青靈始老蒼帝九炁天君華
林境界其有眞人名曰靜境无極之國惠靜
莊嚴若人臨終之日願生彼國當禮
東方應號天尊長跪懴悔免恒沙罪障獲无
量善因錬質澄神登眞悟道
衆等至心今當敬禮
　　　人各恭敬
　　志心朝禮慈悲三寳天尊
　　志心朝禮尋聲救苦天尊
　　志心朝禮東方玉寳皇上天尊
　　志心朝禮普慈護國天尊
　　志心朝禮大忍無礙天尊
　　志心朝禮東華上相天尊
　　志心朝禮清宫演化天尊
　　志心朝禮仙靈妙寳天尊
　　志心朝禮含和虚極天尊
　　志心朝禮九天積善天尊
　　志心朝禮皇上眞老天尊
　　志心朝禮元靈隱曜天尊
　　志心朝禮金闕玉童天尊
　　志心朝禮凝心玄應天尊
　　志心朝禮靈都大度天尊
　　志心朝禮玄靈至徳天尊
　　志心朝禮髙上太虚天尊
　　志心朝禮圓通妙極天尊
　　志心朝禮開明眞相天尊
　　志心朝禮寳勝元和天尊
　　志心朝禮寳藏圓極天尊
　　志心朝禮玄明眞定天尊
　　志心朝禮衆智成滿天尊
　　志心朝禮金華上相天尊
　　志心朝禮眞行明因天尊
　　志心朝禮威光寳際天尊
　　志心朝禮開通信悟天尊
　　志心朝禮慧解明智天尊
　　志心朝禮紫虚上極天尊
　　志心朝禮虚心普照天尊
　　志心朝禮惠源廣潤天尊
　　志心朝禮正覺垂訓天尊
　　志心朝禮眞智照極天尊
　　志心朝禮仙度妙寳天尊
　　志心朝禮紫陽靈應天尊
　　志心朝禮妙意無邊天尊
　　志心朝禮金光善惠天尊
　　志心朝禮玄虚眞行天尊
　　志心朝禮惠空度脫天尊
　　志心朝禮莊嚴玄覺天尊
　　志心朝禮靈感遍通天尊
　　志心朝禮虚皇降照天尊
　　志心朝禮妙極眞源天尊
　　志心朝禮玄應惠明天尊
　　志心朝禮寳相眞陽天尊
　　志心朝禮凝神湛照天尊
　　志心朝禮法雲普潤天尊
　　志心朝禮虚明逺覽天尊
　　志心朝禮法相圓滿天尊
　　志心朝禮妙意端嚴天尊
　　志心朝禮本際玄微天尊
　　志心朝禮沖眞寂照天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠真人
　　志心朝禮大慈大悲救苦真人
　　志心朝禮大慈大悲大惠真人
　禮三寳已復次懴悔
志心歸命十方常住三寳臣等懴悔累劫以
來過誤之罪衆等暗昧不省前非或造作惡
縁施爲信意心如火盛炎炎而不㨂媸妍意
似刀鋒凛凛而不論強弱積時累日經月逾
年未遇首陳慮遭塗炭氷池火柱劒樹鑊湯
寒即痛心熱來焦體斷筋傷骨腐腹糜腸如
此罪元乞垂滌蕩
天尊言若有善男子善女人未終之者雖然
造罪亦復修福在生修福十分得八將福𥙷
罪多少始知若當過去造諸功徳七分之中
惟獲其一計功𥙷過福乃有餘如此比量始
名得一若將善功補罪不足即當渉歷三塗
受諸苦惱一日一夜萬死萬生備受諸苦若
有亡人臨終之日諸方請師及見在男女香
火知識同於一處燒香懴悔受戒誦經先取
亡人身上衣物將對香火懴悔受戒從身亡
之後三七日内别置清淨之所安立道場燃
燈續明讃詠行道鳴鍾禮拜䖍懇投誠所以
爾者急修功徳初亡之人方開道路得悟東
西乗此善縁徃生極樂先亡獲救見在蒙恩
懴悔旣終志心敬禮
　　　人各恭敬
　　志心朝禮妙樂威光天尊
　　志心朝禮普照幽㝠天尊
　　志心朝禮法縁無盡天尊
　　志心朝禮隨機赴感天尊
　　志心朝禮正智玄虚天尊
　　志心朝禮惠日流光天尊
　　志心朝禮瓊華炳耀天尊
　　志心朝禮浮香逺覽天尊
　　志心朝禮飛雲廣覆天尊
　　志心朝禮普度藥王天尊
　　志心朝禮海空惠解天尊
　　志心朝禮慈悲興樂天尊
　　志心朝禮虚皇普濟天尊
　　志心朝禮法燈朗照天尊
　　志心朝禮髙上太虚天尊
　　志心朝禮大慈救苦天尊
　　志心朝禮安住至樂天尊
　　志心朝禮玄和妙寳天尊
　　志心朝禮無爲定惠天尊
　　志心朝禮玄虚嚴靜天尊
　　志心朝禮惠量應物天尊
　　志心朝禮莊嚴素徳天尊
　　志心朝禮虚玄至極天尊
　　志心朝禮妙奉自然天尊
　　志心朝禮慈悲救度天尊
　　志心朝禮無名寳相天尊
　　志心朝禮法雲垂廕天尊
　　志心朝禮慈恩廣化天尊
　　志心朝禮玄津普潤天尊
　　志心朝禮雲和積善天尊
　　志心朝禮大惠凝湛天尊
　　志心朝禮廣開戒定天尊
　　志心朝禮囑累法寳天尊
　　志心朝禮冥神洞照天尊
　　志心朝禮崇仙開化天尊
　　志心朝禮大弘正法天尊
　　志心朝禮無邊普度天尊
　　志心朝禮法橋廣濟天尊
　　志心朝禮徳藏包含天尊
　　志心朝禮權變應現天尊
　　志心朝禮威徳大慈天尊
　　志心朝禮炎光靈耀天尊
　　志心朝禮丹元光妙天尊
　　志心朝禮朱明法本天尊
　　志心朝禮慧命凝常天尊
　　志心朝禮丹靈定慧天尊
　　志心朝禮威光度脫天尊
　　志心朝禮金闕化身天尊
　　志心朝禮逍遥快樂天尊
　　志心朝禮火煉丹界天尊
　　志心朝禮大慈大悲救苦真人
　　志心朝禮大慈大悲大惠真人
　　志心朝禮大慈大悲拔難真人
　　志心朝禮大慈大悲定惠真人
　　志心朝禮大慈大悲濟苦真人
　　志心朝禮大慈大悲上生真人
　禮三寳巳復次懴悔
志心歸命十方常住三寳天尊懴悔累劫以
來過誤之罪衆等託䕃父母胞胎或富或貧
或貴或賤或善或惡或女或男莫省輪迴難
分終始前雖懴悔慮有不周一切𡨚愆咸希
洗雪
天尊言若有善男子善女人欲使臨終之日
願生十方妙樂境界者當以潔淨身心洗除
穢垢嚴整衣服捨已資財燒衆妙香請師禮
懴懸諸旛蓋音聲讃詠供養三寳口誦尊經
一切莊嚴善依言說真法智惠不可思議計
斯衆生觀此肉身從空至空寂滅假合地水
火風若有休聚敗壞精進行道可得拔度隨
意止住福果必登眞心具備出離地獄受樂
自然得見大道爾時
元始天尊告太上道君曰卿與普救眞人遊
行十方見有汝等弟子願生於十方快樂之
國無極無窮不可稱計于時
天尊道君諸天聖衆所有清靜之境亦無極
量不可稱說我於大衆中爲諸四軰未顯之
界一切衆生曉示妙境内外三界諸如國土
飛天眞人得道聖衆所有名諱略示縁田若
能精心奉禮功滿三千布施衆生勤行无怠
當生淨境不滯幽牢悉願歸依稽首作禮而
退


太上慈悲九幽拔罪懴卷之一





太上慈悲九幽拔罪懴卷之二木二
爾時
元始天尊爲普救眞人演說東方青靈始老
蒼帝九炁天君華林境界無極之國惠靜莊
嚴旣竟重爲演說東南方梵炁天君碧霞境
界其有眞人名曰眞安無極之國妙寂莊嚴
若人臨終之曰願生彼國當潔已清齋請師
奉禮
東南方應號天尊長跪懴悔免恒沙罪障獲
無量善因鍊質澄神登
真悟道衆等至心今當敬禮
　　　人各恭敬
　　志心朝禮東南方好生度命天尊
　　志心朝禮慈風廣扇天尊
　　志心朝禮法身出世天尊
　　志心朝禮無礙自在天尊
　　志心朝禮巧說法相天尊
　　志心朝禮増益惠解天尊
　　志心朝禮善權方便天尊
　　志心朝禮至寂澄明天尊
　　志心朝禮智惠无等天尊
　　志心朝禮太微應號天尊
　　志心朝禮通玄定相天尊
　　志心朝禮洞鍳幽明天尊
　　志心朝禮梵明弘教天尊
　　志心朝禮安樂勝報天尊
　　志心朝禮昇玄至極天尊
　　志心朝禮妙光寳勝天尊
　　志心朝禮中和大惠天尊
　　志心朝禮一乗虚極天尊
　　志心朝禮玄宗誕應天尊
　　志心朝禮無量威化天尊
　　志心朝禮宣輝妙覺天尊
　　志心朝禮冥神洞宴天尊
　　志心朝禮金映護䰟天尊
　　志心朝禮西靈惠照天尊
　　志心朝禮四極顯眞天尊
　　志心朝禮玄眞九老天尊
　　志心朝禮上聖十華天尊
　　志心朝禮四虚普照天尊
　　志心朝禮眞元七照天尊
　　志心朝禮二素皓靈天尊
　　志心朝禮金門演教天尊
　　志心朝禮太華上極天尊
　　志心朝禮空洞虚皇天尊
　　志心朝禮玄光度世天尊
　　志心朝禮九空太素天尊
　　志心朝禮靈耀八景天尊
　　志心朝禮七覺照疑天尊
　　志心朝禮三素光明天尊
　　志心朝禮大洞景華天尊
　　志心朝禮無上眞如天尊
　　志心朝禮元和寳勝天尊
　　志心朝禮定光命禄天尊
　　志心朝禮皓華素徳天尊
　　志心朝禮妙寳淨光天尊
　　志心朝禮眞明虚極天尊
　　志心朝禮沖和靈應天尊
　　志心朝禮太和髙上天尊
　　志心朝禮虚極妙靈天尊
　　志心朝禮寳華元梵天尊
　　志心朝禮淨藏祕景天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
至心歸命十方常住三寳臣等懴悔身業之
罪自從生誕形體分張首負圓天足履方地
肌屍穢醜骨血腥凡不蔽星辰恒干風兩累
此陽過必犯隂愆憑此善縁咸希懴洗
天尊言曰若有善男子善女人爲其亡人初
終百日周年逺忌造諸經像齋供財貨雖多
獲功彌少但縁心𢘆慢易意且麤踈殘食獻
齋餘財設像一捨一慳或作或休名價雖髙
計功全寡或觸之以葷雜或捨之以狐疑致
使獲功三分惟一譬如衣服裁截雖了竟乆
不縫必欲人著在身未審從何慣帶蓋縁有
初無末是以功績不成若人造諸經像設諸
齋食及施與法師物等一分失落隱没差殊
其福不成何勞須造徒費財貨枉用𥘉功見
在招殃亡人獲罪即使重淪地獄再受冥愆
苦楚切身飢寒備體逡廵不過竟乆難存鐵
杖穿心火丸燋口重重須受一一皆償走避
無門竄身何地殃延七祖禍及九玄莫議逍
遙空思善果縱生追悔難免前非都縁積善
善鍾積惡惡至如形逐影似響隨聲曲直難
逃清濁難顯汝等男女精䖍捨施齋潔懴揚
莫假聲名便言功徳聲名功徳其罪如斯善
女信男悉皆諦受即使魂靈解脫災厄蠲除
稽首歸依今當敬禮
　　　人各恭敬
　　志心朝禮宗師度脫天尊
　　志心朝禮法力超昇天尊
　　志心朝禮玄素惣徳天尊
　　志心朝禮太華應運天尊
　　志心朝禮髙皇玉帝天尊
　　志心朝禮勝光寳耀天尊
　　志心朝禮髙勝玄景天尊
　　志心朝禮中皇眞際天尊
　　志心朝禮元洞玉晨天尊
　　志心朝禮髙上太一天尊
　　志心朝禮至極明空天尊
　　志心朝禮玉虚挺相天尊
　　志心朝禮惣眞元洞天尊
　　志心朝禮流光應現天尊
　　志心朝禮流鑒照幽天尊
　　志心朝禮通逺深淵天尊
　　志心朝禮金容顯相天尊
　　志心朝禮垂形散影天尊
　　志心朝禮流光四朗天尊
　　志心朝禮洞元積感天尊
　　志心朝禮髙玄惣眞天尊
　　志心朝禮皓明梵寳天尊
　　志心朝禮金光七素天尊
　　志心朝禮玉皇眞極天尊
　　志心朝禮玄上太微天尊
　　志心朝禮洞惠虚容天尊
　　志心朝禮明機流鑒天尊
　　志心朝禮尋眞大洞天尊
　　志心朝禮凝神㑹聖天尊
　　志心朝禮玄眞太一天尊
　　志心朝禮淨滿寳光天尊
　　志心朝禮大乗景徳天尊
　　志心朝禮耀明髙上天尊
　　志心朝禮普垂玄照天尊
　　志心朝禮玉潤流耀天尊
　　志心朝禮上華元一天尊
　　志心朝禮七變元和天尊
　　志心朝禮五劫開化天尊
　　志心朝禮含光祕景天尊
　　志心朝禮清都證極天尊
　　志心朝禮靈化洞虚天尊
　　志心朝禮沖虚入妙天尊
　　志心朝禮延壽保命天尊
　　志心朝禮北極明耀天尊
　　志心朝禮玄虚太極天尊
　　志心朝禮紫庭虚皇天尊
　　志心朝禮金容應福天尊
　　志心朝禮瓊華十善天尊
　　志心朝禮玄微隱耀天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳已復次懴悔
至心歸命十方常住三寳臣等懴悔身業之
罪但縁分身貴賤髙下不均禀氣富貧寛狹
難等或貴者深堂廣宇拖紫紆朱銀壁椒房
丹臺玉楯或賤者蒼頭跣足逐後迎前聲氣
羇微格式卑下或富者輕裘肥馬奥室精飡
言語如鍾心襟似海或貧者飢寒不迨禮義
何周言行相違施爲無擬紛兹身業豈解秉
持違過更多誰能堅守前雖懴悔尚恐未周
當此䖍誠咸希滌蕩
天尊言曰善哉如卿所言護持世界能爲衆
生方便問難咨請諸疑隨意科數一一具問
咸實希有我令重嘆不可思議告諸衆生諦
聽修之當爲解說若有善男子善女人等父
母終亡之後資備生方捨家資財禮經乞懴
蕩滌諸愆獲生天界若有男女寫經造像設
供持齋財物有餘私將入己其物直一錢已
上十年十倍又復不還身當重病失其相好
鳥栖露宿死棄人間永無出期縱得受生聾
盲六疾𢘆不具足若用旛花物者七年七倍
又復不還身當囚徒在於囹圄被著枷鎻縶
繫晨昏劣瘦日深告雪无已若用布施法師
物者五年五倍又復不還身爲貧窮衣食寒
賤或爲牛馬以力報酬或作豬羊以命相負
或㓜遭孤孑无䖏依投倚傍他人身口不備
都縁不孝致此𡨚愆汝等男女咸皆諦受勤
修功徳秉戒身形一心奉行稽首而退



太上慈悲九幽拔罪懴卷之二
太上慈悲九幽拔罪懴卷之三木三
爾時
元始天尊爲普救眞人演說東南方梵炁天
君碧霞境界無極之國妙寂莊嚴旣竟重爲
演說南方梵寳昌陽丹靈眞老赤帝三炁天
君梵天境界其有眞人名曰眞老無極之國
端化莊嚴若人臨終之日願生彼國當潔巳
清齊請師奉禮南方應號
天尊長跪懴悔免恒沙罪障獲無量善因錬
質澄神登眞悟道衆等至心今當敬禮
　　　人各恭敬
　　志心朝禮南方玄眞萬福天尊
　　志心朝禮髙眞大寳天尊
　　志心朝禮玄和大度天尊
　　志心朝禮紫宸降福天尊
　　志心朝禮上惠弘慈天尊
　　志心朝禮冥寂幽源天尊
　　志心朝禮雲光正徳天尊
　　志心朝禮還淳示像天尊
　　志心朝禮安神寂照天尊
　　志心朝禮紫極元君天尊
　　志心朝禮玄眞妙寳天尊
　　志心朝禮四達無礙天尊
　　志心朝禮六辯虚凝天尊
　　志心朝禮明耀景秀天尊
　　志心朝禮圓光炳耀天尊
　　志心朝禮金映流眞天尊
　　志心朝禮玄上紫虚天尊
　　志心朝禮太微妙極天尊
　　志心朝禮靈光空相天尊
　　志心朝禮无上景皇天尊
　　志心朝禮虚明洞惠天尊
　　志心朝禮寳玄流化天尊
　　志心朝禮澄神寳劫天尊
　　志心朝禮妙智湛常天尊
　　志心朝禮五靈玄徳天尊
　　志心朝禮六度凝解天尊
　　志心朝禮髙元上相天尊
　　志心朝禮普光弘濟天尊
　　志心朝禮凝玄髙上天尊
　　志心朝禮耀景元和天尊
　　志心朝禮弘明寳相天尊
　　志心朝禮惠空无滯天尊
　　志心朝禮沖和逺暢天尊
　　志心朝禮含光萬善天尊
　　志心朝禮游虚常樂天尊
　　志心朝禮端嚴上徳天尊
　　志心朝禮明霞通智天尊
　　志心朝禮乗眞道化天尊
　　志心朝禮靈化妙見天尊
　　志心朝禮瑩徳明皇天尊
　　志心朝禮通玄釋滯天尊
　　志心朝禮徳充无上天尊
　　志心朝禮虚皇演聖天尊
　　志心朝禮玄冥廣運天尊
　　志心朝禮慈忍救度天尊
　　志心朝禮中極元老天尊
　　志心朝禮元靈髙聖天尊
　　志心朝禮中皇太一天尊
　　志心朝禮梵氣彌綸天尊
　　志心朝禮黄庭大保天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳已復次懴悔
至心歸命十方常住三寳臣等懴悔心業之
罪伏自初分南北漸辯東西愛好嫌麤喜富
嗔賤信心所作不度短長貪利忘恩隔親憐
外見華飾則无猒无足聞簡實則如隙如讎
罪積丘山功无塵露慮標名北部奪筭南宫
是敢懴悔
道前乞垂原赦
天尊言若有善男子善女人從生至死毀壞
尊像損破道場或剥脫行人及出家法身或
破諸禁戒啖葷血之徒五逆生心合舌爲本
誹謗三寳嗔怒慈親或棄賤憎貧背夫逐婦
或造私潤已背正入邪同炁不親交遊益重
或用三寳物無有愧心貸債彌多抵賴不少
或殺生偷盗不信公途向暗背明欺存誷殁
或罵詈良善淩突賢人婬慾𢘆多隂毒不息
諸如此罪盡係冥關不有懴揚將何消蕩若
有善男子善女人常行孝心旦暮不怠或爲
父母或爲九玄或爲交親或爲血屬或爲兄
弟或爲巳身捨施資財請師禮懴精羞供養
嚴潔道場或八節三元五臘十直七元本命
歲旦庚申是此良辰或持齋戒可除八難能
去千災一切𡨚家咸恩洗雪先亡離苦乆逺
生天地獄停酸幽關水閉愚癡暁了六疾痊
平渉歷四時不罹災舋汝等男女各自慎行
兢兢在心勿生猒倦即逢善果遇此因縁懴
悔旣終齊心敬禮
　　　人各恭敬
　　志心朝禮三素洞神天尊
　　志心朝禮大哀愍苦天尊
　　志心朝禮霞光朗耀天尊
　　志心朝禮中玄正一天尊
　　志心朝禮黄房洞晏天尊
　　志心朝禮玄上虚无天尊
　　志心朝禮玄微大寳天尊
　　志心朝禮黄庭九老天尊
　　志心朝禮威靈拔度天尊
　　志心朝禮大明皓氣天尊
　　志心朝禮玄眞上景天尊
　　志心朝禮太皇勝妙天尊
　　志心朝禮靈元寳命天尊
　　志心朝禮流光通道天尊
　　志心朝禮飛華慶善天尊
　　志心朝禮定相延和天尊
　　志心朝禮廻元至極天尊
　　志心朝禮應飛光像天尊
　　志心朝禮无心妙體天尊
　　志心朝禮六度眞容天尊
　　志心朝禮興龍道相天尊
　　志心朝禮髙眞觀妙天尊
　　志心朝禮流變延眞天尊
　　志心朝禮妙樂難勝天尊
　　志心朝禮元皇一炁天尊
　　志心朝禮玄虚太素天尊
　　志心朝禮眞老福慶天尊
　　志心朝禮青眞妙覺天尊
　　志心朝禮元精始老天尊
　　志心朝禮玄和淨徳天尊
　　志心朝禮太空惠量天尊
　　志心朝禮明眞四極天尊
　　志心朝禮自然靈應天尊
　　志心朝禮積慶天和天尊
　　志心朝禮廣運慈善天尊
　　志心朝禮萬靈導護天尊
　　志心朝禮弘慈廣濟天尊
　　志心朝禮明皇救善天尊
　　志心朝禮開度福道天尊
　　志心朝禮垂光慈䕃天尊
　　志心朝禮妙智善權天尊
　　志心朝禮六合通明天尊
　　志心朝禮開度憂危天尊
　　志心朝禮昇眞大帝天尊
　　志心朝禮神章八㑹天尊
　　志心朝禮太丹三素天尊
　　志心朝禮元和寳相天尊
　　志心朝禮太眞髙上天尊
　　志心朝禮流光萬變天尊
　　志心朝禮通玄眞定天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳已復次懴悔
至心歸命十方常住三寳臣等懴悔心業之
罪但以智見淺短氣格頑愚恣縱而行言執
巳是貪婪無足鄙恡何窮見善而讎聞惡可
及積財千萬猶說困懸爲罪深多恒稱公當
從初至末豈覺豈知積日積時逾年逾月不
申懴洗何以祛除今對
道前咸希滌蕩
天尊言善男子善女人一切業縁皆有報應
汝等諦受次第具陳鐵床壞體銅柱焦筋以
報邪婬之罪寒氷雪山痛心傷骨以報劫盜
之罪拔舌吞火灌口鎔銅以報兩舌之罪熱
灰埋體猛火燒身以報殺生之罪鐵犂耕背
惡鳥㗖睛劒樹分張碓磨如麵以報邪眉怒
眼之罪身爲餓鬼偱歷鑊湯燒鐵爲丸飢則
當食以報破齋違戒之罪眉髮墮落遍體生
瘡舉身烘爛以報破壞聖像道場之罪口中
出火眼目生瘡遍體流膿藏身無地以報走
脫出家人之罪舌不得語閉塞喉中盲目亡
睛口唇横裂以報謗說出家人之罪癡聾小
短生死不分或作夫妻中道離别以報踈隔
父母之罪或爲牛馬豬羊鳥獸鷹犬以報違
負貸債之罪或爲僕使寒賤切身少寡㓜孤
羇羸劣病以報輕薄弟兄同氣之罪如斯報
應皆在目前善女信男咸自思想䖍心諦受
永斷前愆懴悔旣終奉行而退


太上慈悲九幽拔罪懴卷之三
太上慈悲九幽拔罪懴卷之四木四
爾時
元始天尊爲普救眞人演說南方梵寳昌陽
丹靈眞老赤帝三炁天君梵天境界無極之
國端化莊嚴旣竞重爲演說西南方梵炁天
君耀眞境界其有眞人名曰瓊光無極之國
善救莊嚴若人臨終之日願生彼國當潔己
清齋請師奉禮西南方應號天尊長跪懴悔
免恒沙罪障獲无量善因錬質澄神登真悟
道衆等至心今當敬禮
　　　人各恭敬
　　志心朝禮西南方太靈虚皇天尊
　　志心朝禮中和善寂天尊
　　志心朝禮崇愛延光天尊
　　志心朝禮大明煥照天尊
　　志心朝禮普救群生天尊
　　志心朝禮景徳丹華天尊
　　志心朝禮通光普照天尊
　　志心朝禮玄機妙應天尊
　　志心朝禮七元信惠天尊
　　志心朝禮端相開妙天尊
　　志心朝禮七曜延靈天尊
　　志心朝禮混成開化天尊
　　志心朝禮通明四洞天尊
　　志心朝禮啓幽元極天尊
　　志心朝禮空玄明梵天尊
　　志心朝禮太上隱眞天尊
　　志心朝禮靈都集慶天尊
　　志心朝禮太靈普被天尊
　　志心朝禮浮空七耀天尊
　　志心朝禮雲光四照天尊
　　志心朝禮保命護魂天尊
　　志心朝禮洞空圓極天尊
　　志心朝禮法輪開化天尊
　　志心朝禮丹華皓映天尊
　　志心朝禮流明大帝天尊
　　志心朝禮玄圃瓊輪天尊
　　志心朝禮留神逺照天尊
　　志心朝禮紫庭㑹聖天尊
　　志心朝禮匠道衆眞天尊
　　志心朝禮廣運玄化天尊
　　志心朝禮靈源普潤天尊
　　志心朝禮崇眞演教天尊
　　志心朝禮安化太无天尊
　　志心朝禮耀景棲眞天尊
　　志心朝禮保光洞朗天尊
　　志心朝禮八景迴晨天尊
　　志心朝禮圓通妙化天尊
　　志心朝禮大明至極天尊
　　志心朝禮靈源廣洽天尊
　　志心朝禮含光朗耀天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
至心歸命十方常住三寳臣等懴悔口業无
量之罪或曾欺賢誷聖毀道憎親談讟他非
矜誇巳是呵風罵雨惡暑厭寒翻有爲无將
麤作細闘合良善揚舉愚癡從口而生爲罪
之本諸多過咎無量無邊今日向
十方天尊前洗心丹禱歸命懴悔咸乞蕩除
天尊言若有善男子善女人一爲天地二爲
帝王三爲父母四爲衆生五爲血屬六爲已
身爰從受生巳來至于今日自一歳一十二
十三十四十五十乃至百歳百二十歳必欲
預修還從一七二七三七四七乃至七七百
日周年週而復始乃至永年所造功徳還依
次第而作第一造像第二寫經次即造四十
九尺長旛設四十九人齋安置道場請諸尊
像并及法師香火知識燃四十九燈照耀諸天
其燈爲三層臺下濶上歛圓轉狀如車輪香
華供養隨力豐儉三日三夜或七日七夜傾
心丹禱懴悔䖍祈對
三寳稱揚爲先亡首過言詞惟在朴實不得
浮華務彼精嚴必彰福利其次廣贖生命或
百或千隨其多寡亦不可得其次傷憫貧窮
下賤不具足者旅困覉棲者病人孤老者囚
徒飢餒者邊鄙愚頑不曉東西无分善惡者
咸堪救度使沐良縁或值他方逺客有急依
投而爲開度濟其厄難救彼孤寒悉令安樂
此亦薦導亡靈其福最大其次爲先亡父母
億劫種親寫造三十六部尊經任意多少或
一部十部百部廼至千部隨力多少拔度魂
神其福无量使見存利益過徃逍遙汝等男
女悉當諦聽宜各奉行
　　　人各恭敬
　　志心朝禮弘眞度物天尊
　　志心朝禮惣御衆仙天尊
　　志心朝禮法明靈鑒天尊
　　志心朝禮太霄耀景天尊
　　志心朝禮結朗重明天尊
　　志心朝禮啓眞玄素天尊
　　志心朝禮混化變生天尊
　　志心朝禮思玄會寂天尊
　　志心朝禮靈光皓映天尊
　　志心朝禮華光流照天尊
　　志心朝禮法音演暢天尊
　　志心朝禮凝虚善寂天尊
　　志心朝禮梵元眞一天尊
　　志心朝禮爲寳積徳天尊
　　志心朝禮福感靈照天尊
　　志心朝禮慈悲惠照天尊
　　志心朝禮無量相好天尊
　　志心朝禮光顯開度天尊
　　志心朝禮正覺凝耀天尊
　　志心朝禮法輪運轉天尊
　　志心朝禮普照洞虚天尊
　　志心朝禮廣濟群有天尊
　　志心朝禮内觀眞極天尊
　　志心朝禮玄宗衆寳天尊
　　志心朝禮虚无正極天尊
　　志心朝禮智光普耀天尊
　　志心朝禮法定通微天尊
　　志心朝禮寳輪常運天尊
　　志心朝禮玄眞會寂天尊
　　志心朝禮玄妙善權天尊
　　志心朝禮等觀眞常天尊
　　志心朝禮重光寳際天尊
　　志心朝禮合和安忍天尊
　　志心朝禮太玄靈耀天尊
　　志心朝禮崇靈道惠天尊
　　志心朝禮玄覺寳光天尊
　　志心朝禮普慈護國天尊
　　志心朝禮神光廣被天尊
　　志心朝禮方便善救天尊
　　志心朝禮无爲應物天尊
　　志心朝禮玉晨上極天尊
　　志心朝禮惣禄主筭天尊
　　志心朝禮定惠上生天尊
　　志心朝禮髙上玉華天尊
　　志心朝禮晨光大帝天尊
　　志心朝禮司命延生天尊
　　志心朝禮惣鑒命魔天尊
　　志心朝禮玉京眞實天尊
　　志心朝禮上聖丹臺天尊
　　志心朝禮度明玉簡天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳已復次懴悔
至心歸命十方常住三寳臣等重復懴悔口
業之罪自從曠劫以來至于今日口業所重
衆等難偕逞辯爲先巧言爲貴或戯上慢下
搆僞爲眞輕諾肆情誹謗恣意評論聖教訾
毀眞文綺言飾非華詞惑衆躭於滋味茹彼
腥羶如此愆非悉爲口業今日向
十方天導前洗心懴悔咸乞蕩除爾時
太上道君上白天尊言今見細細微塵無億
之數寜爲多不
天尊言甚多甚多
道君曰今將此經像旛▲贖生散施功徳等
寧爲多不
天尊曰甚多甚多今將此細微塵數譬於此
經像旛▲功徳亦如塵沙數之得不甚多甚
多不可稱量如此因縁最爲第一其經像旛
▲等造訖建立道場七日七夜吟詠讃嘆誦
經解結散華行香鳴鍾擊磬令一切𡨚讎悉
皆解脫及以眷屬逺近内外親縁皆來道場
同發歡喜懴悔布施勿生計念罪可除滅七
祖父母出離地獄昇上天堂告諸男女修齋
禮拜受戒持心忍辱柔弱供養三寳及出家
人斷諸葷穢燒香燃燈贖命放生皆譬我身
更無别異善男信女諦聽
道前依法奉行稽首而退



太上慈悲九幽拔罪懴卷之四






太上慈悲九幽拔罪懴卷之五木五
爾時
元始天尊爲普救眞人演說西南方梵炁天
君耀眞境界无極之國善救莊嚴旣竟重爲
演說西方七寳金門皓靈皇老白帝七炁天
君金光境界其有眞人名曰法寳无極之國
利益莊嚴若人臨終之日願生彼國當潔巳
清齋請師奉禮西方應號天尊長跪懴悔免
恒沙罪障獲無量善因錬質澄神登眞悟道
衆等至心歸命敬禮
　　　人各恭敬
　　志心朝禮西方太妙至極天尊
　　志心朝禮虛皇定禄天尊
　　志心朝禮主生䕶命天尊
　　志心朝禮通玄衆聖天尊
　　志心朝禮十聖金光天尊
　　志心朝禮廣流恩化天尊
　　志心朝禮弘濟无邊天尊
　　志心朝禮大通靈應天尊
　　志心朝禮惠解无礙天尊
　　志心朝禮神威逺振天尊
　　志心朝禮四明洞朗天尊
　　志心朝禮眞空辯智天尊
　　志心朝禮玄虚帝一天尊
　　志心朝禮威變自在天尊
　　志心朝禮安樂无爲天尊
　　志心朝禮收魔消惱天尊
　　志心朝禮光映眞容天尊
　　志心朝禮玄上玉華天尊
　　志心朝禮金耀流光天尊
　　志心朝禮神耀洞量天尊
　　志心朝禮飛丹照極天尊
　　志心朝禮上玄沖用天尊
　　志心朝禮大帝玄眞天尊
　　志心朝禮元皇廣化天尊
　　志心朝禮大羅圓極天尊
　　志心朝禮寳光通照天尊
　　志心朝禮瓊津流潤天尊
　　志心朝禮太淨安和天尊
　　志心朝禮明珠洞啓天尊
　　志心朝禮平等弘慈天尊
　　志心朝禮玉清玄上天尊
　　志心朝禮金簡法藏天尊
　　志心朝禮元和敬愛天尊
　　志心朝禮智明空解天尊
　　志心朝禮丹洞玉皇天尊
　　志心朝禮七曜神眞天尊
　　志心朝禮天景玄微天尊
　　志心朝禮金映光華天尊
　　志心朝禮元陽量化天尊
　　志心朝禮玄都緫聖天尊
　　志心朝禮慈恩萬善天尊
　　志心朝禮耀靈智海天尊
　　志心朝禮千眞上妙天尊
　　志心朝禮流珠光照天尊
　　志心朝禮寳林元洞天尊
　　志心朝禮髙仙等聖天尊
　　志心朝禮凝神靜惠天尊
　　志心朝禮玄眞蒙惠天尊
　　志心朝禮保命長生天尊
　　志心朝禮洞靈玄照天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命十方常住三寳臣等懴悔今生造
作之罪或魯操心不善措意多愚貪愛嗔癡
邪婬縱蕩外眞内僞口是心非嫉妬賢良烹
傷物命六情三業故作誤爲凡兹舋咎无量
无邊因今向
十方天尊前歸命懴謝咸乞蕩除
天尊言若有善男子善女人在生之日造諸
惡業或負人財寶結彼仇讎侵掠無猒貪求
不息或用三寳財物或偷公家財物或爲男
女或爲郷閶或爲巳身或爲朋友或自作或
教他罔識善因唯知念惡如是等罪无量无
邊卒難可說汝等過去亡者男女魂靈及以
見世因縁眷屬爲其亡者命終之後建立道
場或一七二七三七乃止七七日内即造▲
旛二十一口青黃碧緑各長七尺於道場之
内尊像之前廣設香華懸諸旙蓋供養
天尊及其經法但當精心營辦隨力施爲寫
造眞經綵繪尊像及以布施出家法身或三
日三夜或七日七夜轉經行道讃詠洞章旋
遶法座率領親屬同詣道場各勵本心爲其
徃逝救拔苦厄昇入天堂謝過贖愆同心懴
悔无有滯礙克遂逍遥若復衆中有人心生
懈怠縱營功徳不勵精誠如斯亡靈罪咎難
免更増苦報無有出期汝等男女各自諦聽
䖍心剋已莫有稽疑如上因縁不可稱說乗
此善果逕上南宫削落罪名去離幽閉轉輪
福慶隨願徃生衆等廻心歸命懴悔
　　　人各恭敬
　　志心朝禮長生司命天尊
　　志心朝禮紫極流霞天尊
　　志心朝禮飛歩太虚天尊
　　志心朝禮靈應无極天尊
　　志心朝禮流金紫極天尊
　　志心朝禮海量保眞天尊
　　志心朝禮丹華勝上天尊
　　志心朝禮玄臺虚應天尊
　　志心朝禮深證空解天尊
　　志心朝禮玄珠耀彩天尊
　　志心朝禮法王皓素天尊
　　志心朝禮太極金華天尊
　　志心朝禮日耀流光天尊
　　志心朝禮碧落眞客天尊
　　志心朝禮金華慈惠天尊
　　志心朝禮元靈寳相天尊
　　志心朝禮明霞洞焕天尊
　　志心朝禮延筭益壽天尊
　　志心朝禮慈雲普應天尊
　　志心朝禮圓極大哀天尊
　　志心朝禮紫蓋迴玄天尊
　　志心朝禮絳陵化度天尊
　　志心朝禮眞氣湛常天尊
　　志心朝禮靈通福慶天尊
　　志心朝禮梵天皓景天尊
　　志心朝禮隨方救苦天尊
　　志心朝禮方開化度天尊
　　志心朝禮髙上玉虚天尊
　　志心朝禮金眞妙寳天尊
　　志心朝禮景皇淳素天尊
　　志心朝禮皓華眞極天尊
　　志心朝禮妙極崇善天尊
　　志心朝禮眞寂證空天尊
　　志心朝禮崇仙護命天尊
　　志心朝禮髙眞妙果天尊
　　志心朝禮崇開大惠天尊
　　志心朝禮醫王廣施天尊
　　志心朝禮上極元化天尊
　　志心朝禮威光逺感天尊
　　志心朝禮玄宗度世天尊
　　志心朝禮興隆法寳天尊
　　志心朝禮妙成惠解天尊
　　志心朝禮顯定眞關天尊
　　志心朝禮龍威梵度天尊
　　志心朝禮混元至極天尊
　　志心朝禮明耀太華天尊
　　志心朝禮眞源上妙天尊
　　志心朝禮玄明梵行天尊
　　志心朝禮玉眞隱韻天尊
　　志心朝禮度生大明天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳已復次懴悔
志心歸命十方常住三寳臣等懴悔今生過
誤之罪或曽明明造惡都不自知固固爲非
言猶自是蓋縁性識禀受低凡心溺愛河身
沉欲海一朝長逝永墮幽關無有出期備經
苦惱非憑道力何拔孤魂
天尊言汝等諦聽凡有新亡從𥘉終之日便
捨資財禮此經懴一七二七三七之内造諸
功徳者最爲上法但縁亡人纔離人世乍入
泉扃須藉良因以憑薦拔三七之中造諸功
徳是名爲次法第一造像第二造經第三造
齋戒第四造旛華第五燃香燈第六修道場
第七贖生命第八持布施第九廣救濟第十
除心慳第十一慈悲捨第十二平等心爾時
天尊說十二福及諸功徳因縁若有善男子
善女人能依此追修營諸功徳其人孝道必
達天曹決定亡人永離地獄逍遙快樂長處
福堂衣食自然登眞悟道所以爾者薦導功
徳㝡爲第一昔有一人魯將一文捨入常住
獲福无量又童子獻土變成硃砂報應因縁
如影逐形譬如淨鏡照人媸妍自别善惡之
業理亦如然所以孝思其功最大汝等男女
各審思惟欲答劬勞無先聖力告諸賢者宜
各奉行



太上慈悲九幽拔罪懴卷之五
太上慈悲九幽拔罪懴卷之六木六
爾時
元始天尊爲普救眞人演說西方七寳金門
皓靈皇老七氣天君金光境界无極之國利
益莊嚴旣竟重爲演說西北方梵炁天君妙
道境界其有眞人名曰濟苦无極之國眞仙
莊嚴若人臨終之日願生彼國當潔巳清齋
請師奉禮西北方應號天尊長跪懴悔滅恒
沙罪障獲無量善因錬質澄神登眞悟道衆
等志心歸命敬禮
　　　人各恭敬
　　志心朝禮西北方無量太華天尊
　　志心朝禮常弘法果天尊
　　志心朝禮寳雲妙樂天尊
　　志心朝禮惠朗靜明天尊
　　志心朝禮眞源妙解天尊
　　志心朝禮分形起應天尊
　　志心朝禮洞明世界天尊
　　志心朝禮應現眞身天尊
　　志心朝禮无邊智惠天尊
　　志心朝禮隨物應形天尊
　　志心朝禮應現色身天尊
　　志心朝禮上品妙成天尊
　　志心朝禮降邪滅惡天尊
　　志心朝禮无方化度天尊
　　志心朝禮常龍徳變天尊
　　志心朝禮廣常慈愛天尊
　　志心朝禮煥耀太虚天尊
　　志心朝禮洞虛浮景天尊
　　志心朝禮无量法身天尊
　　志心朝禮常修梵行天尊
　　志心朝禮萬品救苦天尊
　　志心朝禮應變无常天尊
　　志心朝禮闡揚奥義天尊
　　志心朝禮弘慈大量天尊
　　志心朝禮赴縁隨應天尊
　　志心朝禮梵行修功天尊
　　志心朝禮託身幽寂天尊
　　志心朝禮洞鑑无礙天尊
　　志心朝禮玉輿廵化天尊
　　志心朝禮赴難垂恩天尊
　　志心朝禮日月光耀天尊
　　志心朝禮太始凝寂天尊
　　志心朝禮六通四達天尊
　　志心朝禮萬願克成天尊
　　志心朝禮應生轉世天尊
　　志心朝禮演法垂文天尊
　　志心朝禮常傳妙化天尊
　　志心朝禮凝常歡喜天尊
　　志心朝禮常住護世天尊
　　志心朝禮普垂妙澤天尊
　　志心朝禮體道安靜天尊
　　志心朝禮無量道眼天尊
　　志心朝禮常施法潤天尊
　　志心朝禮逍遙十善天尊
　　志心朝禮開度無量天尊
　　志心朝禮闡法度縁天尊
　　志心朝禮威儀湛寂天尊
　　志心朝禮嚴潔巳身天尊
　　志心朝禮智力威王天尊
　　志心朝禮善達物性天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命十方常住三寳臣等懴悔六根之
罪自從誕育身形染諸塵濁眼觀五色鼻齅
五香耳滯五音口貪五味籠一身而昏昧造
衆罪以交羅積集愆尤標題簿籍遂使生逢
禍難殁受辛酸須憑衆聖之功用滌九幽之
苦今日洗心歸命面對
天尊懴悔所造之業縁願冀當來之善果於
是
天尊復吿道君言此去之後當爲一切存亡
衆生造諸經懴種種功徳皆有次第若有衆
生得吾此經香湯掃灑沐浴身心着鮮潔淨
衣燒香燃燈旛華寶蓋周帀圍繞禮拜供養
歡喜踊躍長跪又手護浮精進受行讀誦堅
持敬奉爲諸人天未聞之者皆悉遣聞未見
之者皆悉遣見若有善男子善女人捨施資
財請師禮懴縱有黄金如崑崙山大遍滿天
地而將布施其功甚大猶復不如方便教人
一句一偈經言永爲身寳黃金雖貴不保我
身此經雖微生死同果汝等男女勿生癡故
恡此黄金竟爲愛惜不修功徳與身爲患必
无利益即是煩惱永被煎燒若能周帀作此
功徳見世過去一切宿罪悉皆除滅所在之
處快樂逍遙淨土十方隨心願徃若有出家
供養三寳如斯功德不可思議諸衆生等旣
聞經已稽首作禮瞻仰
尊顔肘行膝歩擎拳义手尊奉至道晝夜精
䖍誠心懴悔稽首十方常住三寳
　　　人各恭敬
　　志心朝禮廣惠法潤天尊
　　志心朝禮光明寳華天尊
　　志心朝禮仙眞梵行天尊
　　志心朝禮眞淨妙用天尊
　　志心朝禮無量妙行天尊
　　志心朝禮隨劫救苦天尊
　　志心朝禮洞靈无上天尊
　　志心朝禮尋聲救苦天尊
　　志心朝禮無邊普度天尊
　　志心朝禮勸進功徳天尊
　　志心朝禮常不輕慢天尊
　　志心朝禮流光玄微天尊
　　志心朝禮常善誡勸天尊
　　志心朝禮清淨梵度天尊
　　志心朝禮無邊名號天尊
　　志心朝禮愍念萬兆天尊
　　志心朝禮重威德王天尊
　　志心朝禮保安國祚天尊
　　志心朝禮无量顯相天尊
　　志心朝禮常修妙行天尊
　　志心朝禮常救解脫天尊
　　志心朝禮窅冥護命天尊
　　志心朝禮常无色身天尊
　　志心朝禮無礙施行天尊
　　志心朝禮常無染滯天尊
　　志心朝禮弘道大意天尊
　　志心朝禮飛行世間天尊
　　志心朝禮靈寳洞淵天尊
　　志心朝禮廣攝諸惡天尊
　　志心朝禮廣常覆護天尊
　　志心朝禮无所畏懼天尊
　　志心朝禮不捨慈悲天尊
　　志心朝禮常沖謙和天尊
　　志心朝禮常湛寂然天尊
　　志心朝禮太極靜觀天尊
　　志心朝禮九幽挍苦天尊
　　志心朝禮寂寞端靜天尊
　　志心朝禮不盈滿相天尊
　　志心朝禮常念救世天尊
　　志心朝禮无量清淨天尊
　　志心朝禮等觀四生天尊
　　志心朝禮妙化無邊天尊
　　志心朝禮大威徳王天尊
　　志心朝禮混合太无天尊
　　志心朝禮常勝不爭天尊
　　志心朝禮觀靜妙旨天尊
　　志心朝禮靜默沖和天尊
　　志心朝禮自在希微天尊
　　志心朝禮常施感應天尊
　　志心朝禮常无累繫天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
至心歸命十方常住三寳臣等今復懴悔六
根躭染之罪衆等躭染至重累積不輕雖具
懴陳猶疑未盡或牽拘於業網或搆結於𡨚
尤目貪艶麗之姿口嗜珍羞之味耳歡絲竹
之音心起愛憎手殺衆生足履盜路如斯之
罪積在已身五帝四司糺彈无失玄曹長夜
考對無休皆由造作之因何免塡還之舋憑
今懴悔願得銷融世世生生永除𡨚對
天尊言若有善男子善女人得吾此經生不
信想故不護淨誹謗兹甚輕慢𢘆多穢手開
張葷口讀誦或隔以雜語或禮不精專卷軸
未終便言畢竟泄露聖旨誑惑迷籠傲慢生
心勤誠有墮或毁滅尊像敗壞靈壇不敬旛
花不燃燈燭輕飡齋食侮戲尊賢汚觸道場
欺淩貧下不敬師長不養慈親呵罵三光瞋
嫌四氣聞善不集見惡即隨積此罪尤當來
惡報或眉髪墮落遍體生瘡衣食不充賤薄
唯甚死入地獄無有出期一日之中萬生萬
死冥考累受淨境不逢縱得受生永失人道
或作六畜牛馬豬羊生被▲嫌死遭啖食或
爲飛鳥鴟鳶鳩鴉雖處羽毛𢘆逢怪異或爲
鱗甲長養池泓莫識變通惟憂枯涸或爲蟲
豸蠕動醯鷄遇暑暫生逢寒即滅縁兹報應
永失輪迴灰土錙銖超生隔闊遂致沉埋九
祖絶滅七玄若欲修行悔之何益衆等男女
咸自思惟遇此人身各須崇奉持心孝敬秉
節清齊日夜䖍䖍晨昏濟濟當保見世安樂
過去生天不值惡縁皆逢善果乗兹洗懴諦
受諦聽稽首皈依常住三寳


太上慈悲九幽拔罪懴卷之六















太上慈悲九幽拔罪懴卷之七木七
爾時
元始天尊爲普救眞人演說西北方梵氣天
君妙道境界無極之國利益莊嚴旣竟重爲
演說北方洞隂朔單鬰絶五靈玄老五氣天
君定眞境界其有眞人名曰救苦无極之國
救度莊嚴若人臨終之日願生彼國當潔巳
清齋請師奉禮北方應號天尊長跪懴悔免
恒沙罪障獲无量善因錬質澄神登眞悟道
衆等志心歸命敬禮
　　　人各恭敬
　　志心朝禮北方玄上玉晨天尊
　　志心朝禮善縁勸化天尊
　　志心朝禮昇入妙境天尊
　　志心朝禮應化不倦天尊
　　志心朝禮玄微莫測天尊
　　志心朝禮柔弱至氣天尊
　　志心朝禮金華廣耀天尊
　　志心朝禮廣化三界天尊
　　志心朝禮住无名相天尊
　　志心朝禮冶錬化身天尊
　　志心朝禮沖虚靜黙天尊
　　志心朝禮大有見容天尊
　　志心朝禮玄都湛寂天尊
　　志心朝禮散景羅天天尊
　　志心朝禮常无疑辯天尊
　　志心朝禮應權方便天尊
　　志心朝禮靈眞惠寂天尊
　　志心朝禮四梵行化天尊
　　志心朝禮无窮色像天尊
　　志心朝禮无極義海天尊
　　志心朝禮體證金剛天尊
　　志心朝禮海量惠王天尊
　　志心朝禮常惠廣度天尊
　　志心朝禮普入妙樂天尊
　　志心朝禮寳華流明天尊
　　志心朝禮普通津梁天尊
　　志心朝禮廣乗道惠天尊
　　志心朝禮常靜妙觀天尊
　　志心朝禮證寂妙相天尊
　　志心朝禮勸化無邊天尊
　　志心朝禮絶言光相天尊
　　志心朝禮凝湛常无天尊
　　志心朝禮善致福樂天尊
　　志心朝禮道徳弘普天尊
　　志心朝禮无障礙意天尊
　　志心朝禮无等空寂天尊
　　志心朝禮善證道惠天尊
　　志心朝禮善破四魔天尊
　　志心朝禮善除生死天尊
　　志心朝禮妙光眞理天尊
　　志心朝禮聖力无邊天尊
　　志心朝禮飛丹照極天尊
　　志心朝禮上玄沖用天尊
　　志心朝禮金眞精應天尊
　　志心朝禮无生滅相天尊
　　志心朝禮至道應世天尊
　　志心朝禮功德本藏天尊
　　志心朝禮常弘正道天尊
　　志心朝禮靜法无礙天尊
　　志心朝禮廣大慈悲天尊
　　志心朝禮誓弘眞理天尊
　　志心朝禮常融觀惠天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命十方常住三寳臣等懴悔五逆不
孝之罪衆等爰從輪轉便託胞胎沉重難懷
喘息无定父孃驚懼𢘆畏損傷及至分形方
難看視如斯恩育何以還酬或曽不敬慈親
翻成五逆應對罵詈抵拒揚言當面猶嗔背
身奚順炁性剛强智見麤踈不狎朋友唯生
倨傲甘鮮不獻禮樂何施空負劬勞孰伸孝
敬如斯𠎝咎咸乞懴除
天尊言若有善男子善女人生爲不孝死後
思酬若演眞經必能洗蕩旣聞妙典讀誦堅
修護淨燒香秉持心口浴身沐首易食更衣
兢兢不虧道心增長不生懈怠𢘆懷欣戴踊
躍長齋修心入靖忍辱受戒布施行慈供養
出家歸依三寳放生贖命濟拔亡魂愛老怜
貧矜孤恤寡施及貧下敬奉尊親一切慈心
平等无二或遇三元八節甲子庚申本命良
辰誕生吉日皆可精嚴像設羅列薰羞贖罪
於衆聖之前滌舋於積生之内故得已徃者
超神有自見存者受慶無窮其或輕淩於天
眞地聖呰毀於靈文寳典傷殘无度貪愛彌
深爲臣不忠爲子不孝縱情極欲口是心非
須向道前明伸宣懴則必致朱篇記善黒籍
除愆當禮
十方應號天尊長跪懴悔免恒沙罪障獲無
量善因衆等至心歸命敬禮
　　　人各恭敬
　　志心朝禮勇猛斷惑天尊
　　志心朝禮威徳重光天尊
　　志心朝禮增長壽惠天尊
　　志心朝禮廣深智惠天尊
　　志心朝禮无邊上善天尊
　　志心朝禮遍覺知恩天尊
　　志心朝禮妙思微逺天尊
　　志心朝禮恬和柔惠天尊
　　志心朝禮忘功濟物天尊
　　志心朝禮靈玄靜觀天尊
　　志心朝禮託現清宫天尊
　　志心朝禮光普容覺天尊
　　志心朝禮妙應權機天尊
　　志心朝禮萬變隨時天尊
　　志心朝禮精感至誠天尊
　　志心朝禮妙宰沖用天尊
　　志心朝禮永成無漏天尊
　　志心朝禮無極快樂天尊
　　志心朝禮常寂不動天尊
　　志心朝禮制命長存天尊
　　志心朝禮散威形影天尊
　　志心朝禮最上功徳天尊
　　志心朝禮智惠藏王天尊
　　志心朝禮沖安清淨天尊
　　志心朝禮降魔度衆天尊
　　志心朝禮布化無邊天尊
　　志心朝禮遍光八極天尊
　　志心朝禮勸行不退天尊
　　志心朝禮永離愛欲天尊
　　志心朝禮輪轉萬變天尊
　　志心朝禮洞玄㝠寂天尊
　　志心朝禮至道不渝天尊
　　志心朝禮神威禁約天尊
　　志心朝禮永超生死天尊
　　志心朝禮不住法界天尊
　　志心朝禮妙法流通天尊
　　志心朝禮智惠逺覃天尊
　　志心朝禮端靜處世天尊
　　志心朝禮靜黙無爲天尊
　　志心朝禮三界宗元天尊
　　志心朝禮精進化世天尊
　　志心朝禮寂寥善入天尊
　　志心朝禮威儀庠雅天尊
　　志心朝禮善開玄關天尊
　　志心朝禮常大濟度天尊
　　志心朝禮正法威王天尊
　　志心朝禮還神寂寞天尊
　　志心朝禮廣流惠愛天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命十方常住三寳臣等懴悔五逆不
孝之罪但以髪膚成長不可毀傷禮義施爲
咸有儀則多縁性行或不遵承失義忘親踈
姻背屬敬上有闕念下多乖手足相踈親戚
違背或憎嫌相薄或狠恚相深如上𡨚愆何
由懴滌爾時
元始天尊告虛皇道君言若有善男子善女
人自從曠劫以來至于今日三業之罪五逆
之非積疊無邊如山比嶽无因懴雪不值良
縁恣縱狂言欺心誷道輕忽三寳誹謗聖文
指逺誓言牽神呪咀呵風罵雨冒觸三光不
孝尊親不敬天地展轉迷惑累劫纒綿縱遇
經科罔知懴滌欲超淨境不入邪門汝等善
男子善女人能捨家資財請師禮懴持齋入
靜潔已修心叩禮䖍祈燒香行道散華供養
護淨莊嚴或爲追逺薦亡或爲消災請福或
爲七玄九祖或爲父母兄弟或爲交友親知
或爲已身眷屬一切㝠寞三界舍生說如上
因縁禮
天尊名號即得先亡解脫災厄潜消九祖昇
騰父母超適交朋顯耀眷屬諧和冥寞慈柔
舍生離苦弘慈普廕惠澤遍霑堅固修持善
縁増進傍羅八表遍及遐方宿業餘殃咸成
解脫諦聽諦受无使懈違汝等男女各相誘
勸始終一貫内外咸符精進依行稽首而退



太上慈悲九幽拔罪懴卷之七
太上慈悲九幽拔罪懴卷之八木八
爾時
元始天尊爲普救眞人演說北方洞隂朔單
鬱絶五靈玄老五炁天君眞定境界無極之
國救度莊嚴旣竟重爲演說東北方梵炁天
君長樂境界其有眞人名曰妙音无極之國
周帀莊嚴若人臨終之日願生彼國當潔已
清齋請師奉禮東北方應號天尊長跪懴悔
滅恒沙罪障獲无量善因鍊魄朱陵遊神紫
府衆等至心歸命敬禮
　　　人各恭敬
　　志心朝禮東北方度仙上聖天尊
　　志心朝禮智惠无盡天尊
　　志心朝禮大智成就天尊
　　志心朝禮歡喜清淨天尊
　　志心朝禮定生延壽天尊
　　志心朝禮廣度沉淪天尊
　　志心朝禮積功成聖天尊
　　志心朝禮凝神照境天尊
　　志心朝禮和神利物天尊
　　志心朝禮緫領衆靈天尊
　　志心朝禮幽照無極天尊
　　志心朝禮善斷迷惑天尊
　　志心朝禮瓊瑤寳蓋天尊
　　志心朝禮朱景洞照天尊
　　志心朝禮體悟萬徳天尊
　　志心朝禮大洞淵微天尊
　　志心朝禮萬行圓滿天尊
　　志心朝禮無極玉皇天尊
　　志心朝禮太乗空惠天尊
　　志心朝禮清淨遺慈天尊
　　志心朝禮還功報徳天尊
　　志心朝禮隱跡全道天尊
　　志心朝禮法體圓滿天尊
　　志心朝禮髙上玉皇天尊
　　志心朝禮紫霞浮蓋天尊
　　志心朝禮玄智逺照天尊
　　志心朝禮法雲流潤天尊
　　志心朝禮闡揚妙化天尊
　　志心朝禮行圓空界天尊
　　志心朝禮感降慈縁天尊
　　志心朝禮湛寂體玄天尊
　　志心朝禮玉京垂惠天尊
　　志心朝禮保度應權天尊
　　志心朝禮太微光範天尊
　　志心朝禮眞相具足天尊
　　志心朝禮法縁常濟天尊
　　志心朝禮勸化無礙天尊
　　志心朝禮大光𢘆照天尊
　　志心朝禮道炁舍育天尊
　　志心朝禮降伏强良天尊
　　志心朝禮延光布像天尊
　　志心朝禮永證道源天尊
　　志心朝禮志節微妙天尊
　　志心朝禮常傳眞戒天尊
　　志心朝禮道惠圓滿天尊
　　志心朝禮光徳具足天尊
　　志心朝禮无量慈惠天尊
　　志心朝禮沖和靜樂天尊
　　志心朝禮玄隱無爲天尊
　　志心朝禮幽源不測天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命東北方無上天尊懴悔受經破戒
之罪衆等自從无量劫來至于今日捨生受
生受諸報應或曾尊受經戒三戒五戒九戒
十戒十二可從戒二十四戒一百八十戒三
百大戒或曽親受或見人受皆不信敬𢘆起
慢心穢犯過多誹謗非一以同戯謔曽不護
持言行有違書寫不敬讀誦訛謬文字參差
或曽讀上清經靈寳經正一經道徳經西昇
經黄庭經内觀經太平經消災經報恩經九
幽經救苦經及諸經戒或曽讀誦或見人讀
誦以爲輕戲不起䖍心侮聖人言笑大道義
或供養有闕或保護不專或書寫紙墨怯惡
裝潢卷軸欹斜或脫落眞文或揩攺義理都
縁愚昧是有乖儀浮世不堅懴陳未遇今遇
大道懇願消除
天尊言如上罪縁其尤最甚如不懴洗永失
輪迴若未終年即遇惡疾形骸劣弱肌骨尫
殘氣息微羸言辭拙惡禮貌乖差去就生踈
或已壽終難逢淨土遊魂北岱量罪重輕以
其報對苦惱无窮輪迴无計種種捶考楚毒
難言啼呌難言呻吟莫及痛來傷骨熱即連
心劒樹千尋攀縁須上鑊湯百沸積壓須沉
消爛形軀晝夜不捨何縁託廕無可受生如
此罪源惣由前作汝等男女各自省心勤奉
至眞當求後果請禮經懴使入福田巳亡者
早得生天未終者皆希安樂諦聽諦受依法
修行懴悔道前志心敬禮
　　　人各恭敬
　　志心朝禮坤元保大天尊
　　志心朝禮后載博物天尊
　　志心朝禮無邊善達天尊
　　志心朝禮利育群生天尊
　　志心朝禮遐宣道廕天尊
　　志心朝禮設大慈惠天尊
　　志心朝禮去住无相天尊
　　志心朝禮陶化四生天尊
　　志心朝禮太虛常寂天尊
　　志心朝禮紫極觀相天尊
　　志心朝禮澄眞靜意天尊
　　志心朝禮紫府凝神天尊
　　志心朝禮恒遊寂處天尊
　　志心朝禮信樂正法天尊
　　志心朝禮勝華潜耀天尊
　　志心朝禮黙念無爲天尊
　　志心朝禮髙眞定智天尊
　　志心朝禮玄臺勤功天尊
　　志心朝禮羣靈普護天尊
　　志心朝禮揮靈妙用天尊
　　志心朝禮凝神生惠天尊
　　志心朝禮慈教廣度天尊
　　志心朝禮教度八難天尊
　　志心朝禮延壽无盡天尊
　　志心朝禮寂住玄都天尊
　　志心朝禮和光隱妙天尊
　　志心朝禮窈冥神光天尊
　　志心朝禮清淨眞惠天尊
　　志心朝禮東華廣徳天尊
　　志心朝禮至極安樂天尊
　　志心朝禮端靖凝和天尊
　　志心朝禮最勝妙果天尊
　　志心朝禮善救世界天尊
　　志心朝禮湛相淳寂天尊
　　志心朝禮應念救生天尊
　　志心朝禮百寳勝嚴天尊
　　志心朝禮廣啓神化天尊
　　志心朝禮髙虛最妙天尊
　　志心朝禮廣化玄宗天尊
　　志心朝禮南丹輝惠天尊
　　志心朝禮朱靈寳徳天尊
　　志心朝禮妙力寳王天尊
　　志心朝禮虛極垂感天尊
　　志心朝禮具教方便天尊
　　志心朝禮慈和忍愛天尊
　　志心朝禮尊貴无邊天尊
　　志心朝禮寧撫萬神天尊
　　志心朝禮晏豫景像天尊
　　志心朝禮緫朝上帝天尊
　　志心朝禮玄理垂文天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命東北方无上天尊懴悔破齋毀道
之罪衆等自從无始劫來至于今日捨身受
身受諸報應或曾修設齋醮飡啖齋食不生
敬信或修上清齋金籙齋黄籙齋靈寳齋三
元齋北帝齋八節齋十直齋五臘齋庚申齋
本命齋如是等齋或曽親設或曽親受雖言
名目不起敬心多有觸犯或將葷辛混雜腥
穢同厨不潔巳身但多慢易過中更食宿心
不精誹謗至眞將同邪僞言猶虛誕心豈䖍
恭如上罪根秤量最重死入地獄无有生全
或入酆都山二十四地獄或入監天地獄虛
天地獄元正地獄玄沙地獄北縁地獄刑正
地獄律令地獄九天地獄青冥地獄天一地
獄河伯地獄累劫地獄女青地獄如是等二
十四獄三寳五靈三官九府一百二十曹千
二百掾吏執罰神兵五萬人考掠罪魂或足
履刀山或手攀劒樹或抱銅柱或卧鐵床頭
頂火山身負鐵杖飢則食炭渴飲鎔銅或入
鑊湯或經爐炭碓擣磑磨倒懸立鋸或硤石
逼身針鋒貫體足下煨燒臂間杻鎻
天尊言如斯罪𩔖報應分明若有善男子善
女人得悟此經心生信向清淨供養禮拜燒
香乞滅三塗冥司罪累億曽萬祖過徃亡靈
爰及己身見存眷屬所纒殃過請乞解紛即
遣飛天神人齎九龍之符命歷諸地獄悉令
蕩滌咸使消除迴向發心増修上善稽首歸
依十方常住三寳



太上慈悲九幽拔罪懴卷之八
















太上慈悲九幽抜罪懴卷之九木九
爾時
元始天尊爲普救眞人演說東北方梵炁天
君長樂境界旡極之國周帀莊嚴旣竟重爲
演說上方玄都玉京紫微金闕七寳玄臺三
清三界三十二天帝君妙行眞人神仙玉女
自然无極之國紫霄莊嚴若人臨終之日願
生彼國當潔已清齋請師奉禮上方應號天
尊長跪懴悔滅恒沙罪障獲無量善因錬質
澄神登眞悟道衆等志心歸命敬禮
　　　人各恭敬
　　志心朝禮上方玉虛明皇天尊
　　志心朝禮西𨙻靈應天尊
　　志心朝禮善導洪源天尊
　　志心朝禮雲華見相天尊
　　志心朝禮凝寂金闕天尊
　　志心朝禮善消魔試天尊
　　志心朝禮萬道無爲天尊
　　志心朝禮喜悟善道天尊
　　志心朝禮靜念和光天尊
　　志心朝禮善應逺感天尊
　　志心朝禮常守正觀天尊
　　志心朝禮超勝萬法天尊
　　志心朝禮授道津梁天尊
　　志心朝禮開照上眞天尊
　　志心朝禮妙相玄範天尊
　　志心朝禮浮空布化天尊
　　志心朝禮天寳施惠天尊
　　志心朝禮廣積善行天尊
　　志心朝禮福智成就天尊
　　志心朝禮相好竒妙天尊
　　志心朝禮常守定惠天尊
　　志心朝禮常住无爲天尊
　　志心朝禮應化齊均天尊
　　志心朝禮惠觀澄元天尊
　　志心朝禮玉華流煥天尊
　　志心朝禮金光晃耀天尊
　　志心朝禮常湛玉清天尊
　　志心朝禮常無礙惠天尊
　　志心朝禮變錬有形天尊
　　志心朝禮玉妙有極天尊
　　志心朝禮靜觀儀形天尊
　　志心朝禮玄通惠域天尊
　　志心朝禮威神无邊天尊
　　志心朝禮長存无極天尊
　　志心朝禮普垂惠澤天尊
　　志心朝禮觀行成滿天尊
　　志心朝禮惠力無邊天尊
　　志心朝禮應感去來天尊
　　志心朝禮大乗敷化天尊
　　志心朝禮忘心空寂天尊
　　志心朝禮善積智圓天尊
　　志心朝禮彌綸萬化天尊
　　志心朝禮玄化積徳天尊
　　志心朝禮傳眞證寂天尊
　　志心朝禮大道無礙天尊
　　志心朝禮普照冥空天尊
　　志心朝禮淨至无染天尊
　　志心朝禮惠敬心玄天尊
　　志心朝禮常無彼我天尊
　　志心朝禮聖位増進天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命十方常住三寳臣等懴悔瞋怒愚
癡之罪自從无量劫來至于今日父母兄弟
巳身眷屬捨生受生曽無慚愧起瞋怒心或
怒大道言乏正眞秪起浮辭𢘆无信意或怒
天地呪咀寒暑但積愚頑不慚覆載或怒日
月祼露身形不愧照臨常嫌遲疾或怒經典
稱是虛言不解披尋多生誑毀或怒父母侍
奉乖違孝養全無劬勞不報或怒兄弟義乏
連枝看若外人恩同踈友或怒眷屬不起慈
柔敬上有乖撫下無節或怒齋戒修奉不恭
觸犯常多精䖍有闕或怒國主不讃昇平殺
逆生心忠良不立或怒講說不聽善縁但起
惡言混雜眞理或怒宫觀敬奉不生誹謗過
多施捨殊闕或怒先逝竟乏追修不作良善
助其冥路或怒神理無有祭祈却信邪言便
行婬祀或怒老耄不生孝心施惠豈曽侮慢
唯作或怒六疾不發慈心但出惡言稱遭業
報或怒牢獄不察言情𢘆說艱難𦔳其杻械
或怒貧賤枉壓无申不念飢寒每生苦楚或
怒禽獸不念羽毛祇縱貪婪唯求烹宰
天尊言如是愚癡瞋怒其罪滋深不露懴宣
必沉惡道是使先亡幽縶見在遭疾種種𡨚
讎悉皆臻湊汝等男女各發精誠今日向
十方天尊前稽顙投誠皆乞懴悔歸命
三寳
　　　人各恭敬
　　志心朝禮法源長逺天尊
　　志心朝禮隨順得悟天尊
　　志心朝禮廣大无邊天尊
　　志心朝禮常住法要天尊
　　志心朝禮妙頥玄通天尊
　　志心朝禮觀等无礙天尊
　　志心朝禮遍行世界天尊
　　志心朝禮惠觀弘通天尊
　　志心朝禮永絶塵累天尊
　　志心朝禮超眞解脫天尊
　　志心朝禮大弘普濟天尊
　　志心朝禮寳洞垂光天尊
　　志心朝禮脫離垢濁天尊
　　志心朝禮七寳光明天尊
　　志心朝禮寳惠延慈天尊
　　志心朝禮歸用澄靜天尊
　　志心朝禮見大威力天尊
　　志心朝禮普護舍生天尊
　　志心朝禮降伏羣魔天尊
　　志心朝禮飛軒赴感天尊
　　志心朝禮妙眞弘教天尊
　　志心朝禮愍濟无常天尊
　　志心朝禮至極玄覆天尊
　　志心朝禮饒益一切天尊
　　志心朝禮照用歸空天尊
　　志心朝禮眞性常湛天尊
　　志心朝禮示縁開化天尊
　　志心朝禮玄門啓袐天尊
　　志心朝禮習妙玄同天尊
　　志心朝禮洞眞髙惠天尊
　　志心朝禮淨業无邊天尊
　　志心朝禮妙空凝定天尊
　　志心朝禮寳質純素天尊
　　志心朝禮法力致大天尊
　　志心朝禮功行常圓天尊
　　志心朝禮金眞寳善天尊
　　志心朝禮凝常用一天尊
　　志心朝禮靈響普通天尊
　　志心朝禮常樂空同天尊
　　志心朝禮存爲道化天尊
　　志心朝禮遊宴三清天尊
　　志心朝禮法惠流通天尊
　　志心朝禮解脫无名天尊
　　志心朝禮眞淨遍習天尊
　　志心朝禮清逺淨徳天尊
　　志心朝禮増進階級天尊
　　志心朝禮教揚碧落天尊
　　志心朝禮慈誨悟縁天尊
　　志心朝禮飛昇頂極天尊
　　志心朝禮永離有无天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命十方常住三寳懴悔殺生之罪衆
等自從無量劫來至于今日父母兄弟已身
眷屬捨身受身无量生身所處人倫未離愛
欲不逢善友不遇明師種習而成薰蕕所染
造諸惡業恣意殺生或殺牛羊㹠犬麞鹿狐
兔六畜等物曽无憫物唯務充腸其或殺戮
鳧鴈雞鵝之𩔖或以羅網籠𦋇一切飛禽之
𩔖或以𦌝繳張捕水陸鱗甲走獸之𩔖或焚
山燒野傷害舍靈或作堰開池損動蟄伏或
摧巢破卵探穴取雛使子母分離藏竄无地
或充口腹或恣无辜日徃月來結成𡨚對或
自作或教他凡此過尤不可稱說致使殃延
眷屬禍及已身或減折壽年或縈纒疾瘵一
沉長夜永劫難原如此之徒皆由積惡不憑
懴拔何致蠲除
天尊言道以好生法弘開度凡有此等或謝
人寰見在子孫急冝薦導掃灑庭宇齋沐身
心邀請法師建兹勝會廣營香燭羅列旙華
瞻禮
尊顔轉讀經懴旋回法座讃詠歩虛瀝膽披
肝首𠎝謝過精誠祈請晝夜忘疲則徃逝先
靈必蒙原赦永離幽暗克入光明魂識安寧
▲讎罷對遷神洞府鍊質南宫悟道登眞福
生禍滅汝等男女宜當諦聽遵受奉行發回
向心登无
上道


太上慈悲九幽拔罪懴卷之九
太上慈悲九幽抜罪懴卷之十木十
爾時
元始天尊爲普救眞人演說上方玄都玉京
紫微金闕七寳玄臺三清三界三十二天帝
君妙行眞人神仙玉女自然无極之國紫霄
莊嚴旣竟重爲演說下方九土髙皇四司五
帝十二仙卿九宫眞人神仙玉女水運丹界
其有眞人名曰妙行極樂之國淨土莊嚴若
人臨終之日願生彼國當潔已清齋請師奉
禮下方應號天尊長跪懴悔免恒沙罪障獲
无量善因錬魄朱陵遊神紫府衆等志心歸
命敬禮
　　　人各恭敬
　　志心朝禮下方眞皇洞神天尊
　　志心朝禮法雨潤益天尊
　　志心朝禮普度災難天尊
　　志心朝禮知常容衆天尊
　　志心朝禮常用道徳天尊
　　志心朝禮控御法輪天尊
　　志心朝禮護度无量天尊
　　志心朝禮還魂起死天尊
　　志心朝禮長生保命天尊
　　志心朝禮隨願徃生天尊
　　志心朝禮妙寳上眞天尊
　　志心朝禮開明祖劫天尊
　　志心朝禮普殖化生天尊
　　志心朝禮上極妙容天尊
　　志心朝禮梵炁普生天尊
　　志心朝禮周回度世天尊
　　志心朝禮大慈延壽天尊
　　志心朝禮圓極證空天尊
　　志心朝禮嚴校主録天尊
　　志心朝禮削除罪譴天尊
　　志心朝禮威權自在天尊
　　志心朝禮超淩仙界天尊
　　志心朝禮乗神濟物天尊
　　志心朝禮舟航苦海天尊
　　志心朝禮保舉監生天尊
　　志心朝禮圓明智勝天尊
　　志心朝禮无我惠通天尊
　　志心朝禮縁慈親善天尊
　　志心朝禮威制群魔天尊
　　志心朝禮乗眞御運天尊
　　志心朝禮景化凝玄天尊
　　志心朝禮示現萬像天尊
　　志心朝禮還元歸寂天尊
　　志心朝禮安樂常保天尊
　　志心朝禮舍生護命天尊
　　志心朝禮主録保年天尊
　　志心朝禮安鎮舍識天尊
　　志心朝禮迴靈養素天尊
　　志心朝禮開度宿障天尊
　　志心朝禮保命延生天尊
　　志心朝禮終劫濟苦天尊
　　志心朝禮演流萬範天尊
　　志心朝禮運度八難天尊
　　志心朝禮威景金眞天尊
　　志心朝禮一炁元經天尊
　　志心朝禮太皇鬱秀天尊
　　志心朝禮託化生因天尊
　　志心朝禮混合萬靈天尊
　　志心朝禮玄會八冥天尊
　　志心朝禮髙眞上智天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命下方无上天尊懴悔偷盜之罪衆
等自從无量劫來至于今日父母兄弟已身
眷屬捨身受身无量生身受諸報應切慮不
存廉直起諸盜心或盜天尊大道供養財物
乃至硨磲碼碯瑠璃琥珀明珠璧玉銅鐵金
銀錦綺綾羅器用信施齋食米麪供養香油
或直一文十文百文千文乃至纎粟俱有重
罪或盜國王財物乃至割庫逾墻開封擊鎻
攺換印綬移拆簽函戎備軍資稅賦科疋一
文一寸以少及多不務輸公唯思利已如斯
侵竊皆有𠎝尤或曾偷盜宫觀起造財物法
師鎭信物色經典裝裭之物法服栽割之物
行壇布施之物新鮮未獻之物慈親眷愛之
物郷閭鄰里之物孤貧老弱之物三寳華菓
之物十方供設之物經求貨易之物田農種
播之物乃至一切所爲之物或偷盜或隱藏
不計多少皆有罪負未常覺悟咸乞懴除
天尊言若有善男子善女人過去今生不弘
正道但起癡心偷竊爲先剥削利已積多過
𩔖損失身命殃及九玄災延七祖生遭惡疾
死入重泉計罪量功即當受報汝等男女各
生追想咸洗前非禮懴持經設齋奉戒勤心
首謝當得消除懴悔道前免離諸苦志心敬
禮
　　　人各恭敬
　　志心朝禮浩劫玉虛天尊
　　志心朝禮流津布炁天尊
　　志心朝禮惣持衆行天尊
　　志心朝禮元梵度人天尊
　　志心朝禮洞幽凝寂天尊
　　志心朝禮天眞太妙天尊
　　志心朝禮乗願徃生天尊
　　志心朝禮法橋大度天尊
　　志心朝禮惠覺通元天尊
　　志心朝禮太極妙容天尊
　　志心朝禮招眞㑹聖天尊
　　志心朝禮定光景耀天尊
　　志心朝禮觀明太虛天尊
　　志心朝禮眞要匠道天尊
　　志心朝禮龍章萬變天尊
　　志心朝禮威光朗照天尊
　　志心朝禮觀玄品量天尊
　　志心朝禮玉眞梵景天尊
　　志心朝禮大明七曜天尊
　　志心朝禮玄素保光天尊
　　志心朝禮景徳沖用天尊
　　志心朝禮廵虛飛歩天尊
　　志心朝禮十華上願天尊
　　志心朝禮大安梵度天尊
　　志心朝禮虛明惣鍳天尊
　　志心朝禮神眞妙用天尊
　　志心朝禮玄功周濟天尊
　　志心朝禮玉明玄覺天尊
　　志心朝禮梵氣彌羅天尊
　　志心朝禮通玄萬範天尊
　　志心朝禮十聖輪迴天尊
　　志心朝禮長生護命天尊
　　志心朝禮普修萬行天尊
　　志心朝禮延和正化天尊
　　志心朝禮廣運慈善天尊
　　志心朝禮善濟智成天尊
　　志心朝禮遍空玄解天尊
　　志心朝禮玄機冥寂天尊
　　志心朝禮空惠弘通天尊
　　志心朝禮洞虛惠聖天尊
　　志心朝禮建徳明和天尊
　　志心朝禮常善救物天尊
　　志心朝禮妙樂无等天尊
　　志心朝禮契寂昇玄天尊
　　志心朝禮興和徳化天尊
　　志心朝禮崇仙布善天尊
　　志心朝禮慈愛愍苦天尊
　　志心朝禮開濟四生天尊
　　志心朝禮弘仙廣廕天尊
　　志心朝禮上徳普聞天尊
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　　志心朝禮大慈大悲救苦眞人
　　志心朝禮大慈大悲大惠眞人
　禮三寳巳復次懴悔
志心歸命下方无上天尊懴悔毀壞之罪衆
等自從无量劫來至于今日父母兄弟已身
眷屬捨身受身无量生身不効忠良多懷毀
損或毀壞
天尊大道形像或毀壞宫觀靈壇玄域或毀
壞公廨㕔堂或毀壞大藏經書或毀壞供養
器具或毀壞社稷靈祠乃至一切器宇物具
不生修奉但積損傷建造之功其功不一毀
壞之意舉念何難積疊愆尤咸希懴悔
天尊言起心著意有善有非報徳酬愆有福
有禍譬如聲響其應如何言凶則氣麤聲和
則意悅汝等男女咸自思惟敬信爲先莊嚴
是首如能悔過須慕正眞勤發道心廣禮經
懴即得存亡獲福生死蒙恩精懇投誠至心
懴悔爾時
元始天尊時遊十方世界放大光明照諸國
土與虚皇道君分身下界安坐碧霞神光寳
座爲普救眞人演說十方男女因縁事畢寂
絶影響不知所之普救眞人及諸男女等追
慕傷嗟叩頭禮拜謹依演示次第修行遂得
善信男女衘恩洗雪死者蒙祐昇上天堂生
者獲恩常居樂土遂使隂陽和順國家清寜
蝖飛乗普度之功蝽動頼生成之惠於是三
塗五苦餓鬼孤魂悉得超生皆歸解脫人天
仰荷家
國依憑稽首
十方常住三寳
太上慈悲九幽拔罪懴卷之十
