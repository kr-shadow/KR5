#+TITLE: 急救仙方--
#+DATE: 2018-05-12 10:22:07
#+SOURCE: github.com/kanripo/KR5e0066 master d494252e                
急救仙方序惻一
醫之療疾莫難於婦人婦人之疾莫重於胎
産胎産之重者何蓋以一身之疾否繫乎母
子之存亡故千金方部居獨以婦人厠其首
此思邈孫眞人之用心不苟矣世之胎産諸
方不爲不富然其間多犯冗僻貴冗則倉卒
之際難備僻則窮鄉下邑難得貴則貧窶之
家難求是三者雖非君子用心之不周而人
之蒙其惠者往往求什一于千百今此方之
編分爲三類末附以雜病雖不能如諸方之
廣載愽該要之不犯冗僻貴而凡胎産危急
之證大略亦盡之矣俾倉卒之際窮郷下邑
貧窶之家皆得易而求之雖一草一木足以
收效豈若前三者之難爲功哉苟有用者始
信其爲閨門之重寳云金川徐守貞序





急救仙方卷之一
　　　妊娠諸疾品
术苓湯治婦人胎孕不安
　　白术　　　黄苓(各等/分)
　右爲粗末每服三錢水二盞當歸一根同
　煎至一盞稍温服
立效散治胎動不安如重物所墜冷如冰
　　川芎　　　當歸(各等/分)
　右爲粗末每服五錢水煎食前温服或下
　血心腹痛酒水相半煎服
保安散治妊娠因有所傷胎動疼不可忍及
血崩不止
　　連皮縮砂(不以多少/炒黑去皮)
　右爲細末温酒調下覺腹中熱則胎巳安
　矣
治妊娠胎動不安或腰痛胞轉搶心下血不
止
　　石菖蒲根(搗汁三/升飲之)
又方艾葉如鷄子大以酒四升煮取二升分
二服良
又方檳榔一兩爲末葱白湯調下一錢七佳
二黄散治有孕胎漏下血
　　生地黄熟地黄(各等/分)
　右爲細末每服三錢煎白术枳殻調下
立聖散治妊娠下血不止
　鷄肝二具用好酒一升煮熟共酒食之大
　效
枳苓散治胎漏下血或因事下血
　　枳殻(去穰半/兩麩炒)黄苓(半/兩)白术(二/兩)
　右爲粗末每服五七錢水煎去滓食前服
治妊娠誤有失墜或推築著疼痛難忍
　　當歸(一/兩)新青竹茹(二/合)
　右以好酒二升煑十數沸分三服
又方以川芎爲末每服二錢温酒調下
治妊娠因頓跌胎動不安腰痛腹滿或有所
下或胎上搶心
　　熟地黄(二/兩)白芍藥艾葉
　　當歸甘草阿膠(炒/珠)
　　黄蓍川芎(各一/兩)
右㕮咀每服半兩姜三片棗一枚水煎服
火龍散治妊娠心氣痛
　　艾葉(半兩鹽/炒一半)茴香(半兩/炒)川練子(半兩/炒)
　右爲細末水煎食前服
通氣散治妊娠腰痛狀不可忍此藥神妙
　　破故紙不以多少瓦上炒香熟爲末嚼
　　胡桃肉一個空心温酒調下三錢
芎歸湯治妊娠胎動子死或不死
　　川芎當歸(各等/分)
　右㕮咀每服三五錢加紫蘇數葉酒水合
　煎服死者即下未死者即安
黄連湯治妊娠兒在腹中啼
　　黄連(二/錢)生甘草(一/錢)
　右濃煎汁令母呷之
又方以多年空屋下鼠穴中土一塊令母噙
之即止
猪苓散治妊娠從脚上腫至腹小便微利微
渴引飲
　　猪苓(五/兩)
　右爲末以熟水服方寸七日三
葶藶散治妊娠遍身洪腫
　　葶藶(二/兩)白术(五/兩)白茯苓
　　桑白皮郁李仁(各二/兩)
　右爲粗末水六升煮取二升分三服小便
　利即差
又方澤瀉(二/兩)葶藶(二/兩)茯苓
　　枳殻(麩/炒)白术(各六/兩)
　右爲細切以水六升煮取二升分二服
防已湯治妊娠脾虚遍身浮腫心腹脹滿喘
促小便不利
　　防已(七錢/半)桑白皮赤茯苓
　　紫蘇莖葉(各一/兩)木香(二錢/半)
　　大便不通加枳殻檳榔
　右粗末每服四錢姜四片水同煎食前服
當歸芍藥散治妊娠腹中絞痛心下急痛
　　白芍藥(四/兩)當歸茯苓(各一/兩)
　　澤瀉(二/兩)川芎(二/兩)甘草(炙一/兩)
　右爲細末每服三錢食前温酒調服以蜜
　丸亦可
人參散治妊娠霍亂吐瀉心煩腹痛
　　人參(一/兩)厚朴(一兩/姜製)陳皮(一/兩)
　　當歸(炒)甘草(半兩/炙)乾生姜(一/兩)
　　嘔逆不止加益智仁煨草豆寇
　右㕮咀每服四錢棗三個水煎服
茯苓半夏湯治妊娠惡阻心中憒悶頭目眩
暈四肢怠惰百節煩疼胸膈痰逆嘔吐惡心
嫌聞食氣好□酸醎多卧少起全不進食先
服茯苓半夏湯次服茯苓丸
　　半夏(一兩二錢湯/洗七次炒)赤茯苓
　　熟地黄(各七/錢半)陳皮人參
　　旋覆花芍藥川芎
　　桔梗(各半/兩)甘草(半兩/炒)
　右爲粗末每服五錢姜三片同煎食前熱
　服
茯苓丸
　　赤茯苓人參桂(炒)
　　半夏(湯洗/炒)陳皮乾姜(炮各/五錢)
　　白术葛根(各一/兩)甘草(一兩/炙)
　　枳實(二兩/麩炒)
　右爲細末鍊蜜丸桐子大米飲下三五十
　丸食前
竹瀝湯治妊娠恒若煩悶心膽怯此名子煩
　　茯苓(三/兩)竹瀝(一/升)
　右以水四升煎取二升分三服不差再服
又方茯苓(四/兩)防風麥門冬(去/心)
　　黄苓(各三/兩)人參(一兩/五錢)
　右㕮咀每服四錢淡竹葉數片同煎服不
　得眠加酸棗仁
紫蘇飲治妊娠胎上逼脹滿疼痛謂之子懸
兼治臨産驚悸氣結連日不下
　　紫蘇(一/兩)當歸甘草(各二/錢半)
　　人參川芎大腹皮
　　陳皮白芍藥(各半/兩)
　右㕮咀每服半兩水一盞半姜四片葱白
　七寸去滓空心温服
知母散治妊娠煩躁悶亂口乾及胎藏熱
　　知母甘草麥門冬(去心各/半兩)
　　黄耆黄芩赤茯苓(各七/錢)
　右㕮咀每服四錢竹茹一塊水煎服四肢
　壯熱加葛根柴胡
治妊娠忽下黄汁如膠或如小豆汁
　　苧根(切二/升)
　右水四升煎取二升分二服每服入酒半
　升再煎服
厚朴散治妊娠下利黄水不止
　　厚朴(三兩姜/汁炙)黄連(二/兩)肉豆寇(五個/連皮)
　右㕮咀用水二升煮取一升服
治妊娠無故卒下血
　　阿膠(二兩重以蚌粉/同炒珠搗爲末)生地黄(半斤搗/取汁)
　右以清酒三升將二味攪匀温過分三服
治妊娠無故尿血
　　龍骨(一兩/爲末)蒲黄(五錢/硏匀)
　右以酒調方寸七日三服
治妊娠藏氣本虚脾胃乆弱臍腹疼痛滑泄
無度産後同
　　厚朴(二兩姜汁/浸炒黄)草豆寇(一箇/煨)
　　肉豆寇(一箇麵/裹煨)
　右㕮咀每服三錢姜三片煎服
大寧散治妊娠下利赤白及泄瀉疼痛垂死
者
　　黑豆(三十/粒)甘草(二寸半半/生半熟)
　　鶯粟殻(二十一/生炒一)
　右爲粗末都作一服生姜三片同煎食前
　服神效
治妊娠挾熱下痢
　　黄連(一/兩)黄柏(一/兩)梔子仁(十/枚)
　右㕮咀每服五錢水二盞浸三時久煮十
　沸去滓頓服嘔加生姜橘皮
治妊娠下痢腹痛小便澁
　　糯米(一/合)當歸(一兩/炒)黄耆(一/兩)
　右細切和匀水二盞煮取一盞二分去滓
　分四服
黄連散治妊娠下痢赤白膿血乆不止
　　黄連(八/錢)厚朴(姜/製)阿膠(蚌粉/炒)
　　當歸(各六/錢)艾葉黄柏(各四/錢)
　　乾姜(炮四/錢)
　右爲細末空心米飲調下方寸七日三服
治妊娠小便不禁
　　桑螵蛸(十二/箇炙)
　右爲細末每服二錢空心米飲調下
白薇散治妊娠遺尿不禁
　　白薇白芍藥(炒各/等分)
　右爲末每服二錢食前温酒調下
茯苓散治妊娠小便不通
　　赤茯苓黄葵子(各等/分)
　右㕮咀每服五錢水二盞煎一盞温服如
　不通恐是轉胞加髮灰少許調服極妙
治妊娠患淋小便澁水道熱不通
　　車前子(一/兩)葵根(五錢/切)
　右二味以水升半煎至一半空心温服
大腹皮散治妊娠大小便赤澁
　　大腹皮枳殻(去白/麩炒)甘草
　　黄芩(各一/錢)赤茯苓(去皮/二錢)
　右㕮咀加葱白水一盞煎七分空心温服
斬邪丹治婦人鬼胎如抱一甕
　　吴茱萸川烏秦芃
　　柴胡白殭蚕(洗)巴㦸(生/用)
　　巴豆(去殻不/去油)莞花(醋煮各/一兩)
　右爲末鍊蜜爲丸如梧桐子大每服七丸
　蜜酒吞下取出惡物即愈
桔梗散治妊娠肺壅及外傷風寒咳嗽喘急
　　天門冬(去心/一兩)貝母人參
　　甘草桑白皮桔梗
　　紫蘇(各半/兩)赤茯苓(一/兩)麻黄(去節/七錢)
　右㕮咀每服四錢姜三片水煎服服藥忌
　食鯉魚
紫苑湯治妊娠咳嗽不止胎不安
　　紫苑天門冬(各一/兩)桔梗(半/兩)
　　甘草桑白皮杏仁(各二/錢半)
　　防風(半/兩)
　右㕮咀每服三錢竹茹一塊水煎去滓入
　蜜半匙再煎二沸温服服藥忌食鯉魚
人參橘皮湯治妊娠嘔吐痰水多是惡阻
　　人參橘紅白术
　　麥門冬(去心各/一兩)甘草(三/錢)
　　厚朴(姜/製)白茯苓(各半/兩)
　右爲粗末每服四錢入淡竹葉彈子大生
　姜三片水煎空心食前服
加味四物湯治妊娠傷寒諸證
　　熟地黄當歸川芎
　　芍藥(各等/分)
　右㕮咀每服四五錢水煎服
　若妊娠傷寒頭痛身熱無汗脉浮緊加麻
　黄細辛
　若妊娠傷寒中風表裏自汗頭痛項强身
　熱惡寒脉浮而弱加黄耆地骨皮
　右妊娠傷寒中風濕之氣肢節煩疼脉浮
　而熱頭痛加防風蒼术製
　若妊娠傷寒胸脇滿痛而脉弦加柴胡黄
　苓
　若妊娠傷寒大便硬小便赤氣滿而脉沈
　數加大黄(生)桃仁(去皮尖/麩炒)
　若妊娠傷寒小便不利加茯苓澤瀉
　若妊娠傷寒小便赤如血狀者加琥珀茯
　苓
　若妊娠傷寒四肢拘急身凉微汗腹中痛
　脉沈而遲加附子(炮去/臍)桂(少/用)
　若妊娠傷寒畜血證加生地黄酒浸大黄
　若妊娠傷寒身熱大渴蒸又而熱脉長而
　大者加石膏知母
　若妊娠傷寒下後過解而不愈温毒發班
　如錦紋加升麻連翹
　若妊娠傷寒下後咳嗽不止者加人參五
　味子
　若妊娠傷寒下後虚痞腹滿加厚朴(姜/製)枳
　實(麩/炒)
　若妊娠傷寒下後不得眠者加栀子黄芩
　若妊娠傷寒汗後血漏不止胎氣損者加
　阿膠炙甘草黄耆
　若妊娠脉浮頭腫自利腹中疼痛去地黄
　加桂枝(炒)
　若妊娠傷寒自利腹中痛飲食不下脉沉
　者去地黄川芎加白术炙甘草茯苓加黄
　耆
護胎法治妊娠傷寒
　　白藥子不拘多少爲末用雞子清調攤
　　於紙花上可捥來大貼在臍下胎存處
　　乾則以温水調之
又方以竈心土水調塗臍下乾又塗之又調
服彈子大佳
又方壯熱甚則以井底泥敷心下令胎不傷
白术散治妊娠傷寒煩熱頭痛胎氣不安或
時吐逆不下食
　　白术橘紅人參
　　前胡川芎麥門冬(去/心)
　　赤茯苓(各一/兩)半夏(湯洗/炒)甘草(各半/兩)
　右每服四錢姜四片竹茹二錢半水煎服
升麻散治妊娠傷寒頭痛身體壯熱
　　升麻蒼术(炒)麥門冬(去/心)
　　麻黄(去/節)石膏(各一/兩)黄芩
　　知母(各五/錢)
　右每服四錢姜四片淡竹葉十四片水煎
　服
柴胡散治妊娠傷寒頭痛項强身熱口乾胷
脇疼
　　柴胡前胡川芎
　　當歸人參芍藥
　　甘草生地黄(各等/分)
　右爲細末每服四錢姜三片棗三枚葱白
　三根水煎出汗
秦芃散治妊娠傷寒五六日不得汗口乾多
喫水狂語嘔逆
　　秦芃柴胡(各一/兩)石膏(二/兩)
　　前胡赤茯苓甘節
　　葛根犀角屑升麻
　　黄苓(各半/兩)
　右每服四錢姜四片竹茹三錢水煎
防風葛根湯治妊娠中風腰背强直時復反
張
　　防風葛根川芎
　　生地黄(各二/兩)杏仁(製一/兩半)麻黄(去節一/兩半)
　　桂心(炒)獨活甘草
　　防己(各一/兩)
　右㕮咀每服四錢水煎
治妊娠中風角弓反張口噤語澁謂之風痙
亦名子癎
　　麻黄(去/節)防風獨活(各一/兩)
　　桂心(炒)升麻甘草
　　羚羊角犀酸棗仁秦芃(各半/兩)
　　川芎當歸杏仁(製各/七錢)
　右㕮咀每服四錢姜四片竹瀝一合水煎
　服
治妊娠臨月因發風痙忽悶憒不識人吐逆
眩倒名子癎
　　葛根貝母(去/心)牡丹皮
　　防巳防風當歸
　　川芎甘草澤瀉
　　白茯苓桂心(炒各/二兩)獨活
　　石膏人參(各三/兩)
　右㕮咀以水九升煮取三升分二服貝母
　令人易産若未臨月以升麻代之
柴胡散治妊娠瘧疾
　　柴胡生大黄(各二/錢)黄芩(一錢/半)
　　甘草(一/錢)
　右㕮咀作一服水煎臨發日五更温服必
　取利爲愈如胎上逼心可服枳殻散忌油
　麵辛熱等物
又方大黄(二/兩)柴胡(一兩/半)黄芩
　　芍藥(各一/兩)
　右爲細末清水糊爲丸如桐子大每服百
　丸臨發日五更冷湯吞下隔兩時再服五
　十丸以利爲度
治妊娠瘧疾發熱口乾渴飲無度者
　　生地黄(一兩/半)黄芩麥門冬(去/心)
　　人參知母(各一/兩)石膏(二/兩)
　　甘草(半/兩)乾葛(一/兩)
右㕮咀每服五錢入烏梅半箇煎服
治妊娠瘧疾得效方
　　常山石膏(各一/兩)甘草(炙)
　　黄芩(各半/兩)烏梅(七/箇)
　右細切以酒水各一碗浸一宿平旦煎至
　一椀去滓分二服臨發日
驗胎方治婦人經脉不行巳經三月者
　　川芎(不見/火)
　右爲細末空心濃煎艾湯調下方寸七覺
　腹内微動則有胎也

急救仙方卷之一



急救仙方卷之二惻二
　　　産難諸疾品
枳殻散治婦人臨月服即合胎瘦易産
　　枳殻(四兩各/用麩炒)甘草(一兩/生)
　右爲細末每服一二錢白湯調服
治孕婦日月未足疼痛而欲産者
　　菖蒲根搗汁灌喉中
又方蒲黄如棗許大井花水調下
又方知母三兩爲末蜜丸桐子大每服二十
丸米飲下
如聖散治産難
　　紫蘇葉當歸(各等/分)
　右每服三五錢長流水煎服如無流水以
　水順攪動煎服
又方以黄葵子百粒研爛酒湯任服立産
又方以好墨一寸末之水調服立産
又方取夫褐帶五寸燒末存性酒調服
又方萆麻子二枚令婦兩手各把一枚即下
又方取槐樹東枝令孕婦把之易産
又方取皁角子二枚吞之立産
又方取槐子七粒新汲水吞之即産
又方取皁角少許末吹鼻中令嚏子便生
又方紫蘇煎湯調益元散服即産
治婦人臨産累日氣盡不能生兼惡露出盡
胞乾終不産者
　右用赤小豆一斗水九升煮令熟去豆滓
　將阿膠三兩入豆汁中溶化每服止半盞
　未産再服即出
治婦人生産五七日不下及矮石女子交骨
不開者
　右取自死龜殻或占卜癈殻酥炙或醋浸
　炙及用生男女多者婦人頭髮一握燒存
　性以當歸川芎同煎服屢效約人行五里
　生死胎俱下
烏蛇散治婦人逆産
　　烏蛇蛻(一/條)蟬蛻(十四/合)血餘(一箇即/胎髮)
　右三味燒爲灰分作二服温酒調下併進
　二服仰卧霎時兒即順生
又方用小絹針於小兒脚心刺三五下急用
　塩少許塗刺處即順生用穀尖刺尤好
又方以塩塗兒足底又可爪甲搔之并以塩
　摩母腹上
又方以手中指取鍋底墨交畫兒足下即順
生
又方取其父名書兒足下即順生
治婦人横生不可出
　右車前子爲末酒服二錢七
又方兔絲子爲末酒調服一錢七米飲調亦
可
治婦人横逆生得效方
　　百草霜香白芷(各等分/不見火)
　右用童子小便與好醋各一合調成膏沸
　湯浸服甚者二服即生
治婦人逆横難産子死腹中
　先用黑豆一合炒熟水與童便合煎服神
　效
又方艾葉半斤酒四升煮取一升服之
又方當歸爲末酒服方寸七紫蘇湯調服亦
可
奪命散治婦人産死腹中胎不下
　　桂(二/錢)麝香當門子(一/粒)
　右件用爲末研酒服須臾即下
又方用鹿角屑三二方寸七煎葱豉湯和服
之立出
又方用朱砂一兩水煮數沸末之酒調服效
又方揄白皮煮汁服二升即出
又方取竈心土爲末以水調三錢七服之其
土兒當戴出
又方用瞿麥二兩剉水八盞煮三盞服一盞
未出再服
又方朴硝二錢温童子小便調服亦治胞衣
不出立效
又方用萆麻子一百粒去殻雄黄末二錢一
處研成膏攤紙上貼母右脚心先置冷水一
捥才下急洗去亦治胞衣不下
治婦人産難已死子不出者
　用水銀如彈子大斡開口灌之扶令坐少
　頃又扶令𠋣立子即出
祕方治婦人胎衣不下
　取本婦𥚛覆井口立下
又方米麥赤小豆三味同煮濃汁服之即效
又方皂角刺不以多少燒灰存性爲末每服
一大錢温酒下
又方取竈下土一寸研碎用好醋調納於臍
中取甘草湯服之
又方牛膝半斤以水九升煎取三升分三服
治婦人墮胎胞衣不下腹中疼痛牽引腰脊
用好墨細研每服二錢七温酒下無時
治婦人落胎下血不止方
　又生地黄汁調代赭末一錢日三服
　取桑木中蝎蟲燒末存性酒服方寸七日
　三服
治婦人落胎身下有血方
　丹參十二兩以酒五升煎取三升分三服
治婦人小産下血子死增寒唇口爪甲皆青
面色白黄黑或胎上搶心則悶絶欲死冷汗
自出或食毒物傷動胎氣下血不止胎尚未
損服之可安已死者服之可下
　　牡丹皮白茯苓桂心
　　桃仁(去皮尖/麩炒)赤芍藥
　右各等分爲細末鍊蜜丸如彈子大每服
　一丸細嚼淡醋湯下連進兩丸若胎腐爛
　腹中危甚者立可取出
治婦人推腸生又名盤腸産盖臨産則子腸
先出旣産其腸不收
　右以半夏爲末搐鼻中又以萆麻子研膏
　貼頂心腸上即拭去
　　　産後諸疾品
治婦人産後血暈不知人狂語顛倒健忘失
志
　　紫礦(一/兩)
　右細研温酒調二錢七服
又方用蘇合香丸童子小便煎一二沸調下
治産後血暈昏迷心氣絶
　　夏枯草絞汁服一盞妙
又方五靈脂二兩半生半炒爲細末每服一
錢温酒調下口禁者斡開灌之加荆芥等分
爲末温童便調下更妙
又方紅花一兩分爲兩服酒童便各一盞煎
取一盞服
又方半夏一兩爲末冷水和丸如豆大納鼻
中即愈
又方醋磨京墨服之良
治産後血暈連心頭硬悶亂氣絶手脚煩熱
及寒熱不禁
　延胡索炒爲末酒服一錢七亦治穢汙不
　盡胷腹脹滿
又方續斷皮二兩剉以水三升煎取一升分
作三服温服如人行二三里再服無忌雖垂
死者亦愈
又方生地黄(汁一/盞)當歸赤芍藥(各二/錢半)
　右水煎三五沸温服如覺煩熱去當歸入
　童便半盞服之
治産後敗血衝心發熱狂言奔走脉虚大者
　　乾荷葉生地黄牡丹皮
　右等分煎湯調蒲黄二錢七一服即定
治産後惡血衝心胞衣不下腹中血塊
　錦紋大黄一兩研爲細末用釅醋半升熬
　成膏丸如桐子大用醋七分盞化五丸至
　七丸服之須臾即下
治産後血上心巳死或胎不下
　鬱金燒存性爲末每服二錢釅醋一合調
　灌之立活
治産後敗血衝心胷滿上喘命在須臾
　　眞血碣(如無紫/礦代)没藥
　右等分輕手研細每服二錢用童便合酒
　半大盞煎一沸温調下才産下服之上床
　良乆再服
治産後氣喘爲孤陽絶陰不治者
　　人參蘇木(各一/兩)
　右每服五錢水二盞煎七分頻頻呷之
又方用胡桃肉不去皮同人參等分每服五
錢水一盞半煎七分頻頻呷之屢效
倉公散治産後鬱冐血厥閉目昏默先以倉
公散取嚏後服白薇湯
　　甜瓜蒂藜盧雄黄
　　明凡(煅等/分)
　右爲細末吹入鼻中
白薇湯
　　白薇當歸(各一/兩)人參(半/兩)
　　甘草(二錢/半)
　每服四錢水煎温服
孤鳳散治産後閉目不語
　　白礬(一/錢)
　右爲細末熟水調下
治産後血不下
　夏枯草絞汁每服一小盞入酒一合温攪
　匀服
又方蒲黄三兩水三升煎取一升頓服
治婦人産後敗血未盡心腹脹滿
　　生姜(切五/兩)
　右以水五升煮三升分三服立效
治産後血癖痛
　　大黄(一/兩)當歸(半/兩)官桂(二/錢)
　右以酒三升煮十沸頓服
治産後惡物不盡腹内疼痛
　　生乾地黄(一兩/微炒)當歸(一兩/微炒)
　　生姜(半兩瓦上/炒焦黑)
　右以爲細末每服二錢姜酒調服神效
治産後心腹痛欲死
　　五靈脂蒲黄(各等/分)
　右爲末先用釅醋調二錢熬膏入水半盞
　童便半盞煎七分食前熱服神效
治産後腹中絞痛不可忍
　　延胡索當歸芍藥
　　川芎乾姜(各等/分)
　右爲細末每服三錢温酒調下
治産後惡露不盡腰腹痛兒枕痛并皆治之
　　延胡索桂心當歸(各等/分)
　右爲細末每服三錢熱酒調服
治産後内虚寒氣入腹腹中絞痛及兩脇當
臍急痛名曰寒疝
　　肥羊肉(一/斤)當歸甘草
　　芍藥(炒)人參(各一/兩)
　右㕮咀以水一斗先煮取七升入藥更煮
　再二升去滓分二服
治産後血瘕痛臍下脹不下食
　　當歸(二/兩)桂心芍藥(各半/兩)
　　蒲黄(各一/兩半)血碣延胡索(各一/兩)
　　脇肋脹去血碣加檳榔柴胡青木香
　右爲細末每服二錢温酒調下
治産後血入於肺面黑發喘欲死者
　　人參(一兩另/爲末)蘇合香(二/兩)
　右以水二椀煮蘇合香至一碗去滓調參
　末隨多少如神效
治産後惡露不下三四日嘔逆壯熱
　　芍藥(二兩/半)知母生姜
　　當歸蒲黄(各二/兩)紅花五錢
　　生地黄(汁一/盞)荷葉中心蒂(七/箇)
　右以水二升煎至一升去滓下蒲黄煎四
　沸空心分作三服
治産後嘔吐不止
　　陳皮(一/兩)半夏曲甘草(各半/兩)
　　藿香二兩
　右爲細末每服三錢姜三片煎熱服
趂痛散治産後氣弱血滯身熱頭疼及遍身
疼痛
　　牛膝當歸桂心
　　白术黄耆獨活
　　生姜(各半/兩)甘草(炙)薤白(各二/錢半)
　右㕮咀每服半兩水三盞煎至盞半去滓
　食前熱服
治産後頭痛
　　川芎當歸荆芥穗(各等/分)
　右㕮咀每服五錢水煎熱服
治産後下血不止
　炙桑白皮煮水飲之良
又方菖蒲二兩以酒二升煮分作兩服止
治産後下血虚羸殆死
　蒲黄二兩水二升煮取八合頓服
治産後子宫不收
　　荆芥穗藿香葉𣗬椿樹皮(各/等)
　　(分)
　右煎湯熏之子宫即入
又方五倍子白凡爲末温湯泡洗
又方萆麻子搗塗頂心吸入即洗去藥
治産後生腸不收
　枳殻煎湯温浸良乆即入
治産後陰下脫
　蛇床子絹袋盛蒸□之亦治隂户痛
又方順火草一斤陰乾水五升煮取汁分温
服
又方以鐵爐中紫塵羊脂二味攪令稠布褁
炙熱□推納之差
治産隂後道開不閉
　以石灰一斗炒黄水三斗投灰中放冷澄
　清取一斗二升暖洗又治隂腸脫出
治産後中風寒遍身冷直口噤不識人
　　白术(三/兩)川芎當歸
　　生姜(各一/兩)
　右以酒三升煎取一升頓服
治産後中風語澁四肢拘急
　　𦍑活(三/兩)當歸(一/兩)官桂(半/兩)
　　　杏仁(半兩去/皮尖炒)
　右爲末每服五錢酒水各半盞煎去滓温
　服
治産後中風煩渴
　紅花五合微炒水一升煎取七合徐徐呷
　之
治産後中風不省人事口吐涎沫手足瘈瘲
　　當歸荆芥穗(各等/分)
　右爲細末每服三錢水一盞入酒煎七分
　灌之口噤者斡開灌
小續命湯治産後中風腰强直時時反張或
半身不遂口眼喎斜手足戰掉語言蹇澁
　　防巳肉桂(去/皮)黄芩
　　芍藥杏仁(去皮/尖)甘草
　　川芎麻黄(去根/節)人參(各一/兩)
　　防風(一兩/半)附子(去皮臍/半兩)
　右㕮咀每服五錢水一盞姜五片棗一枚
　煎七分熱服若藏寒下利者去防巳黄芩
　加白术附子一倍若自汗者去麻黄杏仁
　加白术黄耆若失音者加杏仁一倍
治産後中風手足不遂語言蹇澁恍惚多忘
精神不定
　　獨活當歸芍藥
　　防風川芎玄參
　　天麻(各五/錢)桂心(三/錢)
　　若作丸巳上皆加分兩
　右㕮咀以水八升煮取二升半分爲三服
　亦可蜜丸服若有氣證加生姜一兩半若
　有熱加葛根五兩冷加白术五兩若手足
　不穩加牛膝一兩二錢萆薢三兩黄耆四
　兩
治産後血渴不止
一方用黄芩麥門冬去心等分煎服
　　延胡索蔚金乾葛
　　桂心青皮枳殻(麩炒各/等分)
　右并以好醋浸一宿焙乾爲細末每服二
　錢冷橘皮湯調下
又方生地黄汁和蜜微鍊過熟水温調服即
止
竹葉湯治産後虚渴少氣
　　竹葉(三/升)甘草人參
　　茯苓(各一/兩)小麥(五/合)生姜
　　半夏(各三/兩)麥門冬(去心/五兩)大棗(十五/枚)
　右㕮咀以水九升先煮竹葉小麥生姜棗
　取七升去滓納藥再煎取三升去滓一服
　五合日三服夜一服
益元散治産後虚渴煎人參五味子麥門冬
去心湯調服良
治産後小便數及遺尿
　　桑螵蛸(半兩/炙)龍骨(一/兩)
　右爲細末米飲調下二錢空心服
又方以雞矢燒灰空心酒服方寸七
治産後大小便不通或下血
　　車前子黄芩蒲黄
　　牡蠣生地黄芍藥(各一/兩)
　右爲細末空心米飲服方寸七忌麵蒜
治産後虚煩不得眠
　　芍藥當歸栀子(各五/錢)
　　香豉(半/合)
　右㕮咀每服一兩水煎服
治産後徃來寒熱
　　柴胡(二/兩)黄芩(七/錢)人參(五/錢)
　　半夏(一兩半/湯洗)甘草(七錢/半)大棗(三/枚)
　　生地黄栀子枳殻(麩炒各/五錢)
　右㕮咀每服一兩姜五片煎熱服
柴胡散治産後虚羸發寒熱飲食少腹脹增
損
　　柴胡人參甘草
　　半夏(湯/洗)陳皮川芎
　　白芍藥(各等/分)
　右㕮咀每服五錢姜五片棗二枚水煎食
　後服咳嗽加桑白皮地骨皮
治産後血不止
　以雞子三枚醋半升好酒二升煎取一升
　分四服如行二三里微温進之
治産後瀉白不止
　　艾葉(半兩/炙熱)老生姜(半/兩)
　右水煎服之即止
治産後諸痢神效方
　蒼耳葉搗絞汁入蜜温服半盞日三
黄芩丸治産後赤白痢腹中絞痛不可忍
　　阿膠蒲黄栀子仁(各/兩)
　　黄連(四/兩)當歸(一兩/半)黄柏(三/兩)
　　黄芩芍藥(各二/兩)
　右爲細末鍊蜜爲丸桐子大每服六十丸
　米飲下日三夜一
又方芍藥阿膠艾葉
　　熟地黄甘草當歸(各四/兩)
　右㕮咀每服一兩水煎服危急者巳上分
　兩只作一服水三升煮取一升分二服空
　心名救急散
又方芍藥(三/錢)黄芩(二錢/半)當歸(二/錢)
　　甘草(一錢/半)
　右㕮咀水一升煎七分温服食前裏急後
　重加枳殻檳榔
治産後虚汗不止
　　當歸黄耆麻黄根
　　牡蠣(煅爲/粉)人參粉草(炙各/等分)
　右㕮咀每服五錢水一盞煎温服
又方牡蠣(煅)小麥麩(炒黄)
　右等分爲細末煮生猪汁調下二錢無時
　候
治産後吃意
　　丁香白豆蔻(各半/兩)伏龍肝(一/兩)
　右爲細末煎桃仁吴茱萸湯調下一錢如
　人行五里再服
治産後咳逆三日不止欲死者
　　桂心(半/兩)生姜(三/合)
　右同煎取二合以火先炙背摩令熱塗藥
　盡妙
治産後經脉不調四肢煩疼飲食全少日漸
羸瘦
　　琥珀牛膝生地黄
　　當歸(各一/兩)桃仁赤芍藥(各半/兩)
　右粗末每服三五錢水一盞姜三片煎去
　滓温服
治産後心膈迷悶腹藏撮痛氣急月信不通
　　烏藥(二/兩)當歸莪术(各一/兩)
　右爲細末每服二錢温酒調下服後以食
　壓之大忌生冷油膩等物

急救仙方卷之二





急救仙方卷之三惻三
　　　　婦女雜病品
四物湯
　熟地黄川芎芍藥
　當歸(各等/分)
　右爲粗末水煎服
　若女蒸勞熱加地骨皮牡丹皮知母柴胡
　黄芩
　若妊娠胎動不安下血不止者加艾十葉
　阿膠黄耆葱
　若血藏虚冷崩中去血過多亦加膠艾
　若血崩者加生地黄蒲黄黄芩一加阿大
　艾黄芩
　若血虚而腹痛微汗而惡風加莪术官桂
　若風虚眩運加秦芁羗活
　若氣虚弱起則無力眶然而倒加厚朴陳
　皮
　若發熱而煩不得睡卧加黄連栀子
　若虚寒脉微自汗氣難布息清便自調加
　乾姜附子炮
　若中濕身沉重無力身凉微汗加白术茯
　苓
　若筋骨技節痛及頭痛增寒加羗活防風
　藁本細辛
　若臍下虚冷腹痛及腰脊間悶痛加玄胡
　索苦練(各/炒)
　若經水過多别無餘證加黄芩白术
　若經水澁少加葵花紅花
　若虚勞氣弱咳嗽喘滿加薑製厚朴麩炒
　枳實
　若經水暴下加黄芩
　若血積塊痛加莪术三梭桂乾漆炒
　若赤白帶下加香附子桂炒
　若血痢加膠艾黄連
　若産後血痢腹痛疼加槐花黄連御米殻
　若血熱相愽舌乾口渴加括蔞麥門冬
　若大渇引飲加石膏知母
　若藏府秘澁加大黄桃仁
　若嘔吐者加白术人參藿香生姜
　若虚寒滑泄者加官桂附子(炮)
　若虚煩不得睡加竹葉人參酸棗仁
　若目赤暴發作雲翳疼痛不可忍加防風
　羗活防巳酒浸草龍膽酒浸
芎歸湯
　　川芎當歸(各等/分)
　右㕮咀水煎熱服
　若産後眩運加芍藥甘菊花
　若産後腹痛加官桂酒童便合煎
　若妊娠子死或不死胎動加紫蘇酒水合
　煎死者即下未死者即安
　若臨月服之則縮胎易産
　若倒横難生或子死腹中加黑豆一合先
　炒熟水童便合煎
　若腸風藏毒加槐花末半錢三日取下血
　塊即愈
　若吐血加生地黄黄芩枳殻
　若血氣上喘下脹腫加艾煎湯空心調散
　服
　若産後血悶心迷喘急腹痛加炒黑豆一
　合入姜汁同煎服
　若崩中漏下失血不止加香附子炒每兩
　入甘草一錢湯點服
　若白帶加芍藥半兩乾姜二錢半同爲末
　米飲調下
　若赤白帶下加香附子棕櫚燒灰同爲末
　米飲調下
苦練丸治赤白帶
　　苦練(碎酒/炒)茴香(炒)當歸(各五/錢)
　右爲細末酒糊爲丸每服五十丸空心温
　酒送下
又方雲母爲粉温水和服三方寸七立見神
效
又方夏枯草花開時採搗爲末每服二錢食
前温飲調下能飲者酒服
又方用酸漿草隂乾爲末空心酒下三錢七
治月候湛濁赤白帶下多年不差者
　石燕一枚於堅硬甆器内以温水磨服之
丁香膠艾湯治白帶白崩之物雖多間有如
屋漏水下時有鮮血
　當歸身(一錢/半)熟地黄白芍藥
　　川芎(各半/錢)阿膠(六分/炒珠)丁香(四/分)
　　生艾葉一錢
　右當歸酒洗剉艾亦剉川芎丁香地黄爲
　細末都作一服水五盞先煎作一盞半去
　滓入阿膠再煎至一盞帶熱空心服之三
　兩服愈
補經固眞丸治心胞尺脉極微白帶流而不
止
　　甘草(炙)柴胡(各一/錢)黄芩(一錢/令剉)
　　乾姜末(三/錢)橘皮(半/錢)人參(二/錢)
　　白葵花(十六個/去萼剪)郁李仁(一錢/去皮)
　　(尖另研/如泥)
　右件除芩外以水三盞煎至盞七分再入
　黄芩同煎至一盞去滓空心熱服少時以
　早膳壓之
萬金散治婦人血崩不止
　　香附子(四兩/炒)當歸尾(一兩/二錢)五靈脂(一兩/炒)
　右爲細末每服五錢醋調空心服立愈
當歸散治血崩
　當歸(一/兩)龍骨(一兩/燒)香附子(三錢/炒)
　　棕毛灰(半/兩)
　右爲細末空心米飲調下四錢忌油膩等
　物
蓮殻散治血崩
　　乾蓮蓬(燒存/性)棕皮及毛(燒灰各/半兩)
　　香附子(三錢/炒)
　右爲細末每服四錢空心米飲調下
小薊湯治崩漏不止
　　小薊莖葉(研汁/一盞)生地黄(汁一/盞)
　　白术(半兩/剉)
　
　右三件入水一盞煎至一半去滓温服
槐花散治血崩
　　陳槐花(一/兩)百草霜(半/兩)
　右爲末每服三四錢温酒調下若昏憒不
　省人事則燒紅秤錘淬酒下
芎藭酒治崩中晝夜不止
　　芎藭(一/兩)生地黄(汁一/盞)
　右先用酒五盞煮芎藭一盞去滓下地黄
　汁再煎三二沸分爲三服
槐灰散治崩中或下赤白不問年月遠近並
皆治之
　　槐枝(不以多/少燒灰)
　右以温酒調下方寸七食前
螵蛸散治漏下臍腹痛乆不止者
　　烏賊魚骨(燒存/生)
　右研爲細末每服二錢煎木賊湯下
紅花散治婦人産後血昏血崩月事不調遠
年乾血氣
　　乾荷葉牡丹皮當歸
　　紅花蒲黄(炒各/等分)
　右爲細末每服半兩酒煎和滓温服如胞
　衣不下調榆白皮末半兩服之立下
萬病丸治女人月經瘀閉月候不來繞臍痛
　　乾漆(杵碎炒令一時久大/烟出烟頭青白爲度)
　　牛膝(酒浸一宿/焙各一兩)
　右爲末以生地黄汁一升入二味藥末瓦
　石器内熳火熬可丸即丸如桐子大每服
　二丸空心米飲調下
牛膝散治婦人月水不利臍腹㽲痛
　　牛膝(一/兩)桂心赤芍藥
　　桃仁玄胡索當歸
　　牡丹皮川芎木香(各七/錢)
　右爲細末每服方寸七温酒調下食前
催經散治婦人經脉不行
　　凌霄花(不以多少/搗羅爲末)
　右每服二錢温酒調下食前服
衛生湯治婦人女子虚弱月事不來
　　白芍藥當歸(各二/兩)黄耆(三/兩)
　　甘草人參(各一/兩)
　右爲粗末每服五錢水煎空心服
二神丸治室女血氣相博腹中刺痛經候不
調
　　橘紅(二/兩)玄胡索(去皮/醋煮)當歸(剉酒浸炒/各一兩)
　右爲末酒煮米糊丸如桐子大每服一百
　丸艾醋湯下
蓮蓬散療經血不止
　　蓮蓬(燒灰/存性)
　右爲細末每服二錢熱酒調下
徹清膏治婦人頭痛
　　川芎(三/錢)蔓荆子細辛
　　薄苛藁本(各一/錢)生甘草(半錢/炙)
　　甘草(半/錢)當歸(一錢/半)
　右爲細末食後茶清調下二錢
石膏散治頭痛不可忍
　　石膏麻黄(去根節/各一兩)乾葛(七錢/半)
　　何首烏(半兩/忌鐵)
　右爲細末每服三錢生姜三片水煎熱服
川芎散治婦人偏頭疼
　　川芎甘菊花石膏(各三/錢)
　　白僵蠶(六錢/生用)
　右爲極細末每服三錢茶清調下
清寧散治婦人偏頭痛連睛痛者
　　石膏黍粘子(炒)川芎(各等/分)
　　菊花細辛(减/半)
　右爲末茶清調下食前
湧泉散治婦人妳汁因氣絶少
　　瞿麥穗麥門冬(去/心)龍骨
　　川山甲(炮/黄)王不留行
　右爲細末每服一錢熱酒調下後喫猪蹄
　羹少許又用木梳左右乳上梳三二十下
　　日三服
苽蔞散治乳汁少
　　苽蔞根薄荷乾(等分爲末/酒調服)
　右先喫羊骨汁一碗次服藥後再喫葱絲
　羊羹少時微汗出效
下乳散
　　粳米糯米(各半/合)生甘草(半/兩)
　　萵茞子(一合益/淘凈)
　右煎汁一升研藥令極細去滓分作三服
　立下
乳香散治吹妳
　　乳香(一/錢)括蔞根(末一/兩)
　右研匀每服二錢温酒調下
　又用天南星末温湯調塗之
橘皮散治乳癰初發神效
　　橘皮(湯浸去白晒/乾麵炒微黄)
　右爲末每服二錢麝香研酒調服
苽蔞散治乳癰妳勞屢效
　　苽蔞(一個去皮/焙爲末)生甘草(一錢)
　　乳香(一錢/另硏)没藥(二錢末/另研)當歸(酒浸焙/各半兩)
　右用無灰酒三升銀石器内慢火熬取一
　升清汁分三服
連喬散治妬乳
　　連喬升麻硭硝(各一/兩)
　　玄參芍藥白斂
　　防巳射干(各八/錢)大黄(二/錢)
　　甘草(六/錢)杏仁(四十個/去皮尖)
　右㕮咀水五升煮二升後下大黄數沸却
　下硝分三服
隂蝕瘡方
　　當歸芍藥甘草
　　地榆芎藭(各三/兩)
　右細切以水五升煮取二升去滓熏洗日
　三夜一
又方蒲黄(一/升)水銀(一兩二味硏/均以粉上)
又方蝦䗫兔屎(等分爲末/敷瘡上良)
治婦人夢與鬼交妄有所見聞言語錯亂
　　茯神(一兩/半)茯苓人參
　　石菖蒲(各一/兩)赤小豆(半/兩)
　右㕮咀每服四錢水一盞煎食前温服
辟邪丹治婦人與鬼魅交通
　　虎頭骨(二/兩)朱砂雄黄
　　雌黄鬼臼皁莢
　　鬼箭黎盧蕪夷仁(各一/兩)
　右件生爲末鍊蜜丸如彈子大囊盛一丸
　男左女右繫臂上及用一丸當病人户前
　燒之一切邪鬼不敢近
菖蒲散治婦人月水澁滯隂間腫痛
　　菖蒲當歸(各一/兩炒)秦芁(七錢/半)
　　吴茱萸(半兩/製)
　右爲粗末每服三錢水一盞葱白五寸煎
　空心温服
又方艾葉(五/兩)防風(三/兩)大戟(二/兩)
　右剉細以水一斗煮取五升熱洗日三切
　宜避風冷
治婦人隂腫或瘡爛者
　　麻黄黄連蛇床(各二/兩)
　　艾葉(一兩/半)烏梅(十/箇)
　右剉細以水一斗煮取五升去滓熱洗避
　風冷
大黄散治隂痒
　　大黄(微/炒)黄芩黄耆(炙各/一兩)
　　赤芍藥玄參丹參
　　山茱萸蛇床子(各半/兩)
　右爲細末食前温酒調二錢服
又方杏仁燒灰乘熱綿裹納隂中日二易之
又方蒜煮湯洗之一方用枸𣏌根煎湯洗之
又方取雞肝乘熱納隂中如有蟲當盡下
治隂痒脫方
　礬石爲末空心酒服方寸七日三
治陰挺下脫方
　　當歸(炒)黄苓(各二/兩)牡蠣(二兩/半)
　　蝟皮(炙一/兩)赤芍藥(一兩/半)
　右爲細末每服二錢食前暖酒調下米飲
　亦可
治隂中生瘡方
　　杏仁(炒存/性)雄黄礬石(各半/兩)
　　麝香(一錢/二分)
　右爲末敷隂中
内補丸治婦女五勞七傷子息斷緒服一月
當妊娠百病皆愈
　　萆薢(四/兩)牛膝五加皮
　　白术(各二/兩)川烏(炖)枳實(麩/炒)
　　丹參(各一/兩)
　右爲細末鍊蜜丸如桐子大温酒下二十
　丸空心日午晡後各進一服有娠住服
辨證詩括
紫色紅傷寒青驚白色疳黑時因中惡黄色
困脾端(觀兒顔色及男左女右手二指節文/如經過三節上者難治自下而上看)
全嬰紫圓治小兒變蒸發熱不解并挾傷寒
温壯后熱不歇腹中有痰癖哺乳不進乳則
吐哯食癎先寒後熱此方無所不治雖下不
虚人
　　代赭石赤石脂(各一/兩)大杏仁(五十粒/去皮尖)
　　巴豆(三十粒去殻用/厚紙追去油)
　　或加青蒙石(一錢重另/爲末入和)
　右石二味爲末别研巴杏爲膏相和更擣
　一二千杵當自相得若硬入鍊熟蜜少許
　同杵收密器中若生纔三十日兒服止如
　麻子大一粒與少乳汁令下食頃又與坐
　乳勿今多至日中當小下則熱除若未全
　除明日更與一粒如百日兒圓如小豆一
　粒以此準定加减
　盖小兒初生骨骼未成筋骨未就臟腑未
　充精神未全氣血虚浮肌膚軟脆資乳以
　養積漸增長故有變蒸之候三十二日爲
　一變變者變其形容再變爲一蒸蒸者蒸
　長肌肉十變而五小蒸又四大蒸積五百
　七十六日大小蒸俱畢乃得成人故當變
　蒸之時輕者體熱而微驚耳冷尻冷上唇
　頭有白泡起如魚目珠子微汗時出其重
　者體壯熱而脉亂或汗或不汗不欲乳食
　食輙吐哯目白微赤黑睛微白變蒸畢則
　日明矣此乃氣血周流肌膚充溢所致謹
　無他治但少與紫圓微下其熱即退若二
　次下後身有熱而耳熱尻熱乃爲他病宜
　别治焉
保嬰桃紅散亦可用水煮麵糊爲丸如龍眼
大臨用各依湯使磨化服如用吞服則丸如
緑豆大每服十五丸
　　川烏白附子(各五錢/生用)
　　大南星陳半夏(各二錢/生用)
　右剉碎以新汲井花水拌濕瓦器中浸之
　春五夏三秋七冬十日晒夜露一日一換
　新水日足晒乾爲末以好大粒朱砂五錢
　重另研爲細末和如桃紅色爲度(治急驚/風薄荷)
　(□心金銀環同煎/湯下重則灸百會)○(慢驚用全蝎鈎藤同/煎湯下重灸百會)
　○(嘔瀉薑葱煎湯下或老/米飲加酸醋一呷下)○(腹痛淡/姜湯下)○(咳/嗽)
　(桑白皮/煎湯下)○(胎驚夜啼及覺腹中有蟲用/苦練根皮煎湯露一宿下)○
　(傷風咳嗽姜/葱煎湯下)○(瘧亦薑葱湯下後用/姜湯調末子服尤佳)
保命丹治小兒急慢驚風痰涎壅盛牙關緊
急角弓反張睡中驚跳哭泣呌噉偏搐斜目
面青臉赤兩眼直視手足搐搦天吊客仵揺
頭上竄一切風痰並皆治之
　　大箇無油南星(二兩/煨)朋砂(凈六/錢)
　　白殭蠶(二兩姜/汁浸炒)茯神(去皮尖/六錢)
　　蟬退(去頭足翅/凈一兩)白礬(一兩/火枯)
　　天龍(四條酒煮/即蜈蚣也)麝香(一/錢)
　　全蝎(去尾毒凈用二兩糯/米炒黄爲度去米)
　　遠志(去骨用凈肉一兩甘/草一節同煮過去草)
　　大粒朱砂(五錢另/硏爲衣)
　　猪牙皂角(二兩打碎/煎濃汁)
　右先將南星煨以皁角汁淬十數次餘皂
　汁留煮米糊以前藥俱爲末丸如龍眼大
　以朱砂爲衣隂乾每用一丸以薄苛燈草
　金銀環子同煎湯浸磨化臨時於火上頓
　温與服
保童丹治小兒急慢驚風痰涎咳嗽喘滿不
進乳食蟲疳積熱膨脹等證
　　陳枳殻(五對大者去根用巴豆七粒去/殻入内以綫十字縛定好醋反)
　　(覆煮軟去巴切片/焙乾餘醋留煮糊)三稜
　　莪术(煨各/五錢)金箔(十/箇)朱砂(二錢/另硏)
　右爲末以前醋煮麵糊爲丸菉豆大朱砂
　爲衣未及周歲一丸周歲巳上三丸三歲
　巳下五丸巳上七丸用薄苛燈心金銀環
　同煎湯下不能吞磨化與服



急救仙方卷之三
急救仙方卷之四惻四
　　　濟隂品
　序論醫經云香附子婦人仙藥常用導血
　調氣佐以烏藥使陽不至强隂不至弱自
　女子而至婦人由有生以來雖曰禀賦衆
　隂所集以血爲主得病之因其源皆未有
　不先因氣所觸作然後血氣相愽結成大
　病盖以血本屬隂性柔軟閏易於成病感
　熱即血溢冒寒即血凝勞傷之過血失常
　經喜怒不常血結氣聚憂思不伸血不歸
　絡又巢氏云血得凉而生醫治之間輕重
　失審冷熱有差未免轉成他疾而有傷生
　之危可不愼哉今此前後用方性味温平
　乃出神仙之旨要不凉不僣順榮衛之疏
　通胎前産後無不備矣若老若少皆獲全
　生切恐用方之士疑此藥品之不精良妄
　意淺近而輕忽之却不知此方爲女人養
　生去疾之寳可不依而行之諸方逐一故
　具于後
異香四神散(又名四/神湯)專調理婦人室女血氣
不調及胎前産後諸疾皆主之盖女人以氣
血爲主殊不知因氣先不調然後血脉不順
即生諸證此方大有奥理
　　香附子(去毛炒/半斤)烏藥(炒四/兩)
　　甘草(炙一/兩)
　右㕮咀每服五錢重水一盞生姜三片棗
　一箇煎至七分去滓空心温服或用葱白
　三寸同煎如治諸證依後加减用之立見
　功效
　(婦人氣血不順心胷/痞滿加紫蘇葉同煎)○(驚憂悶氣喜怒傷/神心滿腹疼面目)
　
　(虚浮及一切氣疾/并加石菖蒲同煎)○(血脉不調血膈番胃/嘔吐飲食以老姜一)
　(塊燒令黑切作五/片入鹽少許同煎)○(脾胃感冷/亦依前用)○(血積血/暈悶血)
　(癥血刺痛煎熟/入好醋一呷服)○(經血行時被風雨或驚/憂相并經候不時名曰)
　(搐脉腹痛緊脹腰腿疼痛/每服加炒茴香一撮同煎)○(血氣不順喘/滿氣急面目)
　(浮腫加生姜/紫蘇葉同煎)○(唾血咯紅痰喉中腥氣加/黄桑葉三四皮花桑尤佳)
　○(血氣秘大便結滯不通宜加/枳殻數片或去白青皮亦可)○(凡血/臓虚)
　(冷血澁腹痛血海久冷血崩赤白帶下小/便頻數又血脉妄行滲入大腸有似腸風)
　(並入炒吴茱萸末一/七同煎易名温經湯)○(經絡感熱經水沸/溢血脉妄行病曰)
　(氣崩加/生地黄)○(凢敗血攻冲脾胃血噎氣血若/咳逆加生姜三片柿蒂五箇)
　○(血氣昏悶心腹刺痛加良姜/赤芍藥以水酒各半盞同煎)○(胎脉傷/食胷膈)
　(悶不快噎氣食臭心腹緊滿/更加南木香或宿砂仁煎)○(懷胎臨月/近上逼心)
　(名曰子懸依舊用/姜片紫蘇同煎)○(産後諸疾不明血脉/去留不辨虚實冷熱)
　(且宜此藥通順血氣不/致差誤然後隨證調理)○(産後寒氣入腹/硬緊臍下刺痛)
　(名日寒疝加/炒吴茱萸煎)○(産後因産中用力太過于/宫脫下俗名㿗病先用此)
　(順氣安腸兼以樗樹根或枝梗同葱白以/花椒煎湯熏洗子腸自定及平居女人患)
　(此亦/然)
烏犀圓調治血脉治風補虚及血海一切疾
證應血風血冷血滯血氣悉宜服之
　　馬鳴肝(即晚蠶砂五月收者良/揀凈炒至烟起用半斤)
　　大草烏(二兩重入灰火内逼裂/取出以布袋打去皮尖)
　右二味爲細末酸醋煮作糊爲丸如梧桐
　子大每服三十丸常服以淡醋湯温酒隨
　下如别有證候依後湯使○(凢血氣不順/月水不調或)
　(過期不來或月内再/至淡醋湯温酒吞下)○(凢血弱隂虚經水/枯竭數月不得痿)
　(黄瘦瘁腰腹疼痛厭厭不巳及脚滕攣急/并以黑豆炒浸酒吞下久服血閏自通)
　○(凢經脉凝滯乆乆不行腰重疼痛數月/不利以土牛膝根浸酒吞下脉復即行)
　○(凢婦人年未五十住脉太早腰脊重疼/腿足麻痹目多昏暗常用茶清或酒任)
　(下)○(凢血氣逆上血上冲肺喉間作腥或/咯血唾血以葱白或花桑葉煎湯吞)
　(下)○(凢感踏風冷血氣□痛時復昏懵以/鐵秤槌燒紅淬酒下或伏龍肝擣碎)
　(細炒/浸酒下)○(凢經脉妄行不止漸或成崩或/赤白帶下兼生黄水名曰漏下)
　(并艾醋湯吞下或炒黑豆浸酒或以綿子/燒灰調酒下或北艾地榆柏葉煎湯吞下)
　(兼以局方艾醋/湯相間來進)○(治血氣攻脾心胸懵雜/此名血懵以猪嘔血入)
　(麻油少許同/煎酒浸送下)○(治血風筋脉攣急脚腫疼/痛脚多轉筋以木瓜湯下)
　(或當歸木瓜牛膝浸酒下或炒黑豆同羗/活浸酒下兼以紅蓼莖葉細切煎湯熏洗)
　○(治血瀝腰腫痛膝重此皆血脉凝滯於/足太陽經可先嚼茴香一撮温酒吞下)
　(或炒黑豆浸/酒吞下尤佳)○(血風攻注手足偏重頑/麻酸疼炒生姜酒下)○
　(血虚血風上攻齒牙浮腫及血風頭疼偏/正頭風耳内鳴響耳聾重聽遍身生瘡頑)
　(麻燥癢以上并用荆芥穗葉或/生葱茶服食前後并宜服之)○(肝虚生/風眼多)
　(冷泪多饒昏睛木澤煎湯吞/下或煎黑豆湯下不拘時候)○(風寒觸血/遂成血癥)
　(瘕咳嗽喘急桑/白皮煎湯下)○(大便下血側栢/地榆煎湯吞下)
蒲黄黑神散調理室女婦人風虚勞冷一切
血氣之疾及胎前産後血滯血暈惡露不快
敗血爲疾并皆服之凢生産之後首先進烏
金散壓血暈逐惡血第二日即便常進此藥
逐敗血安新血自然百病不生此方常用百
發百中悉得效驗若將調理女人諸疾用鍊
蜜爲劑每一兩三錢重分作十丸或用酒煮
麵糊爲丸如梧桐子大每服三五十丸隨證
用湯使各以其病立名稱之名益隂丹又名
通真丸又名勝金丹又名金釵煎又名保生
丸又名四順理中丸
　　黑豆(一升炒/熟去皮)香附子(末四/兩)乾姜(炮)
　　生乾地黄(各一/兩)
　右爲末每服二錢食前温酒調下或以酒
　煮麵糊爲丸如梧桐子大每服三十丸温
　酒米湯任下○(新産敗血不散兒枕堤/硬疼痛者童子小便下)○　
　(臨産胎死腹中或死胎不下以黑豆一合/醋煮豆熟爲度調藥七分盞服暖其胎即)
　(自/下)○(臨産之時胞衣不下以/童子小便同煎酒調下)○(産後惡露/不快血暈)
　(冲心眼昏黑悶暈口禁不省人事並用/温酒調下若稍重可用秤錘淬酒服)○　
　(前項黑神散以煉蜜和劑爲丸/如梧桐子大名四順理中丸)○(新産五/臘暴露)
　(羸弱少氣體常自汗以米/飲吞下三十丸空心服之)○(若以鍊蜜爲/丸如彈子大)
　(治胎前名保生丸理婦人初受胎時胎氣/不安多卧少起不進飲食名曰惡阻每服)
　(一丸細嚼以苧根糯米煎飲/送下或以秦芃糯煎飲亦好)○(又漏胎下/血不止或)
　(下黄赤汁腰腹痛重以温酒嚥下兼/以膠艾湯法艾湯六物湯安胎飲)○(又/有)
　(初結胎氣盛煩壅嘔逆痰涎不喜飲食過/腹膨脹以淡竹刮青同橘皮煎湯送下兼)
　(以茯苓半夏湯/或二陳湯下)○(若因房勞動胎下血/名曰傷胎温酒下)○
　(若妊娠數經墜胎多至半産漏下用/温酒服氣順攝血自然胎自安固)○(若/妊)
　(娠日月不足而一向似欲/産者以真知母煎湯下)○(若妊娠胎上/逼心胎不近)
　(下煎川/芎湯下)○(若妊娠至七八月常服養胎益/血安和子臓仍令易産以枳殻)
　(糯米煎湯下但/糯米飲下亦得)○(若産後用名勝金丹治/産後一切諸疾并以温)
　(酒或米/飲下)○(若補理血虚血勞血氣血風等/病名益陰丹以温酒米湯下)
　○(若女人血冷面白脫色/青筋迸露以酒服良驗)○(若調理經候/溢養少女名)
　(金釵煎凢是經候不調月水湛濁腹常刺/痛及室女血弱隂虚經脉不匀并依前酒)
　(飲送/下)○(又一等少女經脉巳行一二次復/至一二年又不行或有四季一行)
　(或有三五箇月復至此本血脉柔弱未充/故行脉斷續宜以此藥調氣潤血血旺自)
　(通不必攻之不爾成血癥積塊變成血劫/勞氣傳爲骨蒸勞瘵兼百一方沈香勝金)
　(丹滋血湯佐之若婦人時/行雜病用大聖通真丸)○(治諸中風口/禁角弓反張)
　(手足嚲曳并以羌活同黑豆炒酒/下兼以小續命湯烏荆丸之類)○(又婦/人漏)
　(下五色及治血少氣寒面色青白及産後/百日内常服能除宿血生養新血兼益氣)
　(補虚調和衝任不生諸/疾皆以温酒米飲下産)
　前蒲黄黑神散其中萬品佐助温和看不
　上眼而自有妙理與大局方法不同臨産
　對證且如妊娠一節至精纔媾一氣方凝
　經云秘法潮養胞源稍著寒温即致損墜
　故經云舉寒爲痛傷熱而驚峻僭湯劑勿
　可妄用怒傷胎氣及其生産之後百節開
　張去血過多津液燥少隂陽俱虚臟腑怯
　弱偶有疾傷即成危殆故經云犯時微若
　秋毫感病重於嵩嶽故凉冷之劑剛燥之
　藥尤戒輕用轉生他病若委有冒風感熱
　之疾亦是和解隨證調理縱有虚寒極冷
　之候亦宜用性温平和之藥救療漸次加
　進大温藥調治切戒粗踈若依此說則産
　後胎前百無一失不可取目前之急亂投
　湯劑反致其禍罪福非輕切須記之
大當歸湯治臨産腹雖趁痛生理未順破水
巳行血道凝滯經一二日皆因驚動稍早與
催生藥急以致如此且須順調産母多進此
藥自然安泰
　　川當歸地黄川芎
　　白茯苓甘草赤芍藥
　　熟枳殻(各半/兩)桂心(二錢/半)
　右每服三錢水一盞煎七分入滴乳香末
　一字煎一沸温服不拘時候或兒身巳下
　而胎衣未即來且須斷帶以物繫之進黑
　神散及奪命丹并此藥如兒巳下腹尚滿
　仍服小黑神散打醋炭調和胃氣無令粥
　食缺少如能飲者少與酒亦加不可過多
　乳香湯亦可
托珠丹治催生要認得是正産時腰腹墜痛
不可勝任方可進此但要進得一兩丸産理
自然順快無憂疑然亦須不曾輕進此藥則
功效可必矣
　　車前子(四兩淘洗略/炒碾羅爲末)
　　兔絲子(淘洗酒蒸焙/碾爲末四兩)
　右二味擇逐月上七日晴明良吉用鴉酸
　俗名婆婆酸草搗自然汁少許添酸醋炒
　麵糊爲丸雞頭子大用辰砂爲衣隂乾每
　服半丸或一丸用老鴉酸葉搗自然汁磨
　化添入百沸醋湯調服
乳香湯通明滴乳不問多少爲末如覺腰腹
痛急且先用此每服一七或半盞沸湯點服
偶遲滯則是坐草早致令有不順亦宜服之
能酒人以酒調服亦可取其通經絡去滯定
痛止疼於産母甚有益然亦不可過多恐傷
兒骨力也
治難産第一方金箔三片兔毫筆頭三個燒
灰
　右爲末用黄蠟爲丸如梧桐子大此料爲
　一服丸酒下如又經日不生用雲母粉半
　兩澄過研細取一團如雞子大臨時以無
　灰酒下此方巳活三五千人矣
神應散療横生逆生甚者每服即分娩
　　百草霜(研)白芷(等/分)
　右爲末每服二錢童便好醋各一茶脚許
　調更以沸湯浸起服
治死胎不出朴硝二錢爲末童便調下
又死胎不下其證指甲青舌青脹悶甚者口
如屎臭先以平胃散一貼作二服每服水酒
各一盞同煎至一盞即投朴硝末再煎三五
沸傾出候微温服盡其胎即化爲血水而下
探胎湯治驗婦人三箇月經不行以此認之
是否妊娠
　　川芎(爲/末)
　右用艾湯空心調服覺微動則是胎若臍
　下動及不動此皆血癥也可用行血藥治
　之宜早
萬方散
　　蒼术(米泔浸/剉炒)陳皮(去白/炒)青皮(去白/剉炒)
　　軍姜(剉/炒)良姜(剉/炒)粉草(炒巳上/各半斤)
　　砂仁(去膜/炒)草果(剉炒各/六兩)益智(炒)
　　丁皮(不見火/各五兩)香附子(洗/炒)杜烏藥(炒)
　　紫蘇(炒)厚朴(去粗皮姜製炒/巳上各一斤)
　　大腹皮四(兩凈洗剉/姜汁炒)桂枝(不見/火)
　右每服水一盞半生姜五片同煎七分去
　滓空心服要温切忌生冷毒物
　腹疼加小茴香一撮四肢浮腫加陳蘿蔔
　子炒入冷氣加吴茱萸炒入腰脚疼加川
　牛膝酒洗不見火木𤓰剉頭疼風證者加
　防風去蘆北細辛去葉或加川烏湯炮去
　皮尖生用焙姜汁煎四肢骨節痛加小茴
　香炒感風惡寒者加葱白煎潮熱加葱白
　熱退則止心氣不通喘急加麥門冬去心
　每三粒或加燈心三寸作渴加烏梅每半
　箇或加粉葛咳嗽加桑白皮向東取去粗
　皮剉蜜炒乾再入蜜炒傷肺者加北五味
　子或桑葉一皮向東取五心煩熱小便赤
　加車前草茆根蔗或燈心經脉來不已加
　燒棕灰存性泄瀉加炒糯米一撮或肉豆
　蔻催生用苧根三莖經脉敗正膠艾湯經
　　脉不匀加北艾葉浸洗炒乾用醋
眞料濟隂丹治胎前産後百疾
　　凈香附子八兩二兩㕮咀好醋浸二兩
　　無灰酒浸二兩塩湯浸二兩用二三嵗
　　童便浸一日夕長流水洗如無童便用
　　姜汁艾煎汁浸亦可巳上共炒乾以
　　烏藥當歸澤蘭赤芍百草霜
　　陳皮川芎五靈脂熟蒼术(半/兩)
　右件共十一味爲末醋煮麵糊爲丸每服
　三十丸諸疾各湯使無孕加三稜莪术白
　芷各一兩桂半兩四味爲末醋糊丸服産
　後加百草霜或添益母草蜜浸炒乾爲末
　入前藥内用

急救仙方卷之四





急救仙方卷之五惻五
　　　濟隂品(四十一證/歌括用藥)
　　　調經
婦人經血有七七七七通行病難識非寒非
熱及頭疼次第調經不須失
正胃湯
　　半夏(一/兩)川芎(四/錢)旋覆花(四/錢)
　　陳皮(三/錢)丁香(一/錢)白茯苓(半/錢)
　右用姜煎空心服
平胃湯
　　人參草果白术
　　宿砂白茯苓紅棗肉(煨過/焙乾)
　右爲末空心白湯調下
　　　漏胎腹痛
漏胎下血不須醫乾煞孩兒悔莫追方内有
湯名縮住皆因妊母受災危
　凢婦人三兩月或五七月時下血塊多不
　治曰漏胎
縮住湯
　　宿砂仁(一/兩)益智仁(半/兩)
　右爲末每服三錢空心白湯下
安胎飲
　　香附子(一兩去/毛炒)
　右爲末白湯下
　　手足疼痛
百節酸疼時復痛皆因勞役損精神梅煎散
子加添味温酒時須活絡靈
　凢婦人四肢痛皆因先前坐草時及經絡
　勞役受風入體
梅煎散
　　當歸北柴胡黄耆(各半/兩)
　　鼈甲天仙藤甘草(各一/兩)
　右爲末熟酒調下
活絡丸
　　川烏草烏(各半/兩)赤小豆
　　地龍(各一/兩)大蒜(一箇/煨)
右爲末酒煮糊丸熟酒下
　　　腰脚痛
水觸經時經不行因而脚痛致腰疼但用流
經調血藥治療遲時别病生
　凢婦人脚疼腰痛皆因氣血凝滯多因經
　行之際水濕所觸住而不行流入脚經故
　成疾甚不轉側日夜呻吟不止或有發熱
流經散
　　當歸肉桂川芎
　　威靈仙黑牽牛(各三/錢)烏豆
　　爲藥地黄(各半/錢)京芍藥(四/錢)
　　牡丹皮(二/錢)
　右㕮咀半酒半水煎服
　　　頭疼
太陽頭疼血虚風漸漸疼加兩眼中先須𥙷
取陽經候須用甦風最有功
一字散
　　南星(生)全蝎(三/箇)川芎
　　白芷荆芥穗(各二/錢)
　右爲末茶調下
　　　頭暈
肝臟虚時眼暈花心中欲吐是痰邪早上起
來痰暈轉須知臟腑受寒邪
　凢婦人頭暈眼花不得起止心中欲吐是
　肝虚受痰飲所致宜補肝行風化痰
婁金丸
　茴香香附子(各半/錢)草烏(一/箇)
　半夏曲(一/兩)白茯苓細辛(各半/兩)
　右酒麵糊爲丸每服二十丸食後酒下仍
　以三五七散補之
　　　腹常痛
經年積血在關元日夜呻吟不得眠青皮烏
藥姜香附莪术三稜方得痊
凢婦人腹中常痛上下不足經年積血也
立效散
　　青皮陳皮烏藥
　　乾姜香附子莪术
　　三稜
　右用醋煮焙乾爲末空心陳皮湯下
消痛丸
　　乾漆三稜(各半/兩)良姜(一/兩)
　　斑猫(三箇/炒)
　右醋一升煮乾焙爲末醋糊丸每服三十
　丸醋湯下薑湯亦可
又方三稜莪术青皮
　　麥芽半夏(各四/兩)
　右醋六升煮乾焙爲末醋糊丸每服二十
　丸醋湯或姜湯下
　　　脇下刺痛
兩旁脇痛氣不通或時冲下氣連胷烏沈香
附玄胡索七氣湯中加减功
　凢婦人兩脇痛小腹疼至胷背乃氣不順
　也
加减七氣湯
　　人參桂(各三/錢)甘草
　　玄胡索香附子沉香(各二/錢)
　　烏藥(五/錢)半夏(四/錢)
　右用姜煎不拘時煎服
　　　小膓滿痛
血在三焦滿腹間或時淋瀝小便難萬靈散
子通神用熱酒調加三兩飡
　凢婦人小腹痛是血也熱也氣也注於三
　焦之内流於膀胱之中小便淋也或大小
　産後是遺經敗血所致
萬靈散
　　桂(半/兩)當歸(一/兩)莪术(半/兩)
　　木香(三/錢)地黄(六/錢)
　右爲末熱酒調下又以小建中湯補之小
　便淋瀝八正散本事方桃仁煎
　　　手足心熱
經血行時受其濕致令心中熱來侵白术柴
胡滋血後手足煩熱自然清
　凢婦人經行時手足受水觸血風所致手
　足心時時有煩熱先服磁石湯加柴胡
磁石湯
　　芍藥地黄(各二/錢)白术
　　甘草地骨皮(各三/錢)北柴胡(五/錢)
　右㕮咀水煎空心服
　　　往來寒熱
隂陽相勝致傷寒或是胎前雜病得但服柴
胡加减湯一似燒湯去潑雪
　凢婦人寒熱往來此隂陽相勝隂勝則寒
　陽勝則熱所受如是受胎雜病但服柴胡
　散
柴胡散
　　北柴胡黄苓甘草(各三/錢)
　　荆芥桂(各三/錢)地骨皮(一/錢)
　右㕮咀水煎仍服小柴胡湯三五貼
　　　虚熱
虚熱來時日夜般兩手脉來微細看逍遥散
内加香附竹葉煎時始得安
　凢婦人體熱脉微乃虚熱此妄血太過
道遥散
　　内加地骨皮甘草(各三/錢)北柴胡(五/錢)
　　黄芩川芎(各三/錢)
　右㕮咀用水煎空心服
　　　背心疼痛
心生血者資脾養或因怒炁在於心就使背
心相對痛烏頭妙劑最爲靈
　凢婦人心能生血脾能養血或因怒氣冲
　犯於心致使氣血相搏在於胸膈故背心
　相對痛烏頭丸主之
烏頭丸
　　川烏(一/箇)川椒(一兩/焙)桂(一/兩)
　　赤石脂(半兩/煅)附子(一箇/炖)狼毒(半/兩)
　　良薑(半/兩)
　右爲末蜜丸每服十丸空心温酒米湯下
　　　腹内脹痛
腹脹因緣氣血虚因而食積損於脾𥐼砂丸
子頻頻服不得消時蠱有餘
　凢婦人心生脹或腹内脹虚劣血氣因食
　生冷傷於脾或月候不行血注於脾致使
　然也若不甦脾順氣終成蠱疾難治
𥐼砂丸
　　𥐼砂(三兩/别研)三稜青皮
　　川椒乾漆(各三/錢)厚朴(二/錢)
　右爲末醋糊爲丸每服三十丸姜湯下
　　　四肢腫毒
四肢腫毒便如水庸醫不識用藥餌米飲調
下當歸丸自然經脉化爲水
　凢婦人四肢腫痛乃經血不得流徧四肢
　或腫而痛此因水濕所傷觸經而然
當歸丸
　　　當歸(半/兩)桂(三/錢)葶藶(二/錢)
　　人參(一/錢)大黄(三/錢)赤芍藥(二/錢)
　　白茯苓(半/錢)甘遂(半/錢)
　右用蜜丸彈子大米飲化下
　　　皮肉如針刺
皮肉之中似針刺或時自吐嘔頻頻此是月
經傷冷得血痛元來自有因
　凢婦人肌肉如針刺或時吐嘔者因月經
　傷冷血痛但𥙷胃熱方用止痛先服加乾
　散次服立效散方見前腹痛内
加乾散
　　没藥當歸北芍藥(各三/錢)
　　桂(二/錢)麝香(一/分)川烏(三/錢)
　　茴香三錢
　右爲末酒調下
　　　月候不乾
月經太過不乾時乃是氣虚之所爲内𥙷丸
中加使用鹿茸附子𥙷三虚
歸茸丸
　　當歸(一/兩)牡丹皮鹿茸(各三/錢)
　　附子(一/箇)地黄(三/錢)人參(三/錢)
　右爲末糊丸阿膠湯下
　　　自痢下血
下痢之病有兩般赤是熱證白是寒腹痛時
時頻下痢八寳湯中服立安
　凢婦人下痢赤白腹痛皆因受寒熱之邪
　積於臟腑故有此證當先去熱然後調脾
　胃
八寳湯
　　當歸(一/兩)大黄(半/兩)枳殻
　　赤芍藥木香(各三/錢)
　右水煎服
調胃養中湯
　　人參白术陳皮
　　豆蔻(各三/錢)訶子(一/箇)白茯苓(三/錢)
　右爲末米飲調下
　　　喘嗽
皆因肺藏受風寒咳嗽痰涎喘不安但要安
胎調胃氣紫蘇湯點伏龍湯
　凢婦人肺臟感寒邪而成嗽漸次傳脾吐
　痰涎也治療之遲成血塊血勞也經喘不
　通失音也
伏龍湯
　　杏仁(七/箇)訶子(五/箇)陳皮
　　枳殻(各三/錢)阿膠(七/片)麻黄(二/錢)
　　青黛(一/錢)
　右爲末蘇湯調食後再用調經散(見三/因方)
　　　産後血不乾
産後因何血不乾皆因傷損子宫寒日久漸
加形體瘦却成帶下不能安
　凢婦人産後血不乾或一月之後其血黄
　如灰汁者日久成帶
玉神散
　　毛頭紙(十張/燒灰)楮皮紙(一大張/燒灰)
　　荆芥穗(一/握)半夏(半/錢)
　右用水酒同煎若有咳嗽金沸草散姜棗
　煎服
　　小便赤澁
臍中有撮小便攻或在産前産後中葵子丸
中三五服葱熨臍中立便通
　凢婦人小便赤澁腹中有熱如小便澁赤
　兩津液血出多所以小便不尋常也
葵子散
　　木通(半/兩)當歸(三/錢)葵子(二/錢)
　　通草(一/兩)栀子(三/箇)
　右用水煎産後葱熨臍中小便即通也
　　　大便閉結
肺臟虚熱大便結此乃脾虚臟中竭薄苛湯
點三四服自然通利熱須撤
　凢婦人大便結肺臟受熱風血虚也
三黄散
　　防風(半/兩)枳殻(半/兩)大黄(二/兩)
　右爲末薄荷湯下
空腸丸
　　麻仁厚朴枳殻
　　大黄杏仁川烏(各等/分)
　右爲末煉蜜丸米飲下
　　　牙疼腫痛
牙疼腫痛是脾虚兩脥腫時風熱俱赴筵散
子頻頻漱續使𥙷肝湯即除
　凢婦人牙疼脥腫脾虚血弱氣不升降受
　暴風熱但以祛風赴筵散灌潄
赴筵散
　　細辛蓽□附子皮
　　川烏皮
　右煎湯噙漱口滿吐之
𥙷肝湯
　　肉豆蔻(生)陳皮(半/兩)白术(半/兩)
　　荆芥(三/錢)旋覆花(三/錢)良薑
　　茯苓(三/錢)
　右爲末米湯調下
　　　腸風
大便之後血相隨名曰腸風氣有餘荆芥川
烏爲丸子黄耆酒下便令除
　凡婦人此證因房太過血不足氣有餘致
　有肛門澁痛
宣腸丸
　　川烏(生)荆芥穗(一/兩)枳殻(一/兩)
　右用米糊丸黄耆酒下
　　　吐血上行
經血行時反上行肺經有病熱冲然但要順
經調肺氣紅花散子善能痊
　凢婦人吐血有三一經不行反上行便傷
　氣也二傷冲三肺經受熱隨上冲故便吐
　血
調脾散
　　三稜莪术(各/兩)麥芽(半/兩)
　　胡椒(二/錢)宿砂(三/錢)川芎(二/錢)
　　茴香(二/錢)甘草(三/錢)青皮(三/錢)
　　陳皮(三/錢)
　右爲末米飲調下
通經丸
　　當歸(一錢/半)桂(不見/火)青皮(去/白)
　　大黄(炮)乾漆(炒令/烟盡)乾薑炮
　　川烏(炖)桃仁(炒去/皮)莪术(炒)
　　川椒(各/錢)
　右十味每味各同椒微炒放地上出汗爲
　末一半用醋熬成膏後入一半更入雞子
　清同爲丸隂乾醋湯下三十丸
　　　胎前腹痛
胎氣有餘腫脚經三隂受濕未能分治療先
須調去濕方可安胎治脚經
　凢婦人孕七八月脚腫此胎氣流於三隂
　脚經至將月時經血大過氣隨血散先爲
　去濕次與分氣飲
分氣飲
　　陳皮甘草赤伏苓(各三/錢)
　　蒼术木瓜白术(各五/錢)
右以姜棗煎服
　　　筋掣發搐
風入肝經發爲搐虚之太極又攣拳參附湯
中加减服要行氣脉自然痊
　凢婦人氣虚太極肝經受風肝主筋受風
　則搐急不舒先散風
參附湯
　　人參附子(生)甘草
　　細辛白术乾姜(各二/錢)
　右爲末熱酒調服
　　徧身黄
面目遍身似橘黄其人經脉不尋常皆因房
事中其血若不醫之定不祥
　凢婦人遍身黄疸名經水不調房事觸犯
寸金散
　　黄臘(五/錢)白凡(五/錢)陳皮(三/錢)
　右以黄蠟丸滋血湯調經湯吞下(大全/方上)
　　　語音不岀
或時嗽後語音咽脫着傷風是亦然但用塩
湯乾與嚼血勞之病斷琴弦
　凢婦人氣虚肺感風邪而失音有因嗽絶
　宜用脚經丸塩煨姜過一宿早晨服之久
　失音者尤宜助桂湯
助桂湯
　　好真蘇子(二/兩)杏仁(三十/枚)訶子(三/枚)
　　百藥煎(二/兩)
　右用熱酒調下
　　　塞噎
氣不調和上膈寒致令塞噎吐痰涎丁香柿
蒂枇杷葉自然塞去得安痊
　凢婦人氣不順上膈受寒致塞噎不住傷
　風者有此
丁香散
　　丁香柿蒂枇杷葉
　　陳皮(各等/分)
　右爲末細嚼服
　　　形容瘦瘁
氣不充時血不榮肌肉不長瘦其身谷靈丸
子服兩月頰紅肥大長精神
　凢婦人血弱血虚肌肉不長血海虚竭大
　要調血氣
谷靈丸
　　黄茋人參牛膝
　　當歸(各一/兩)附子(一/枚)地黄(半/兩)
　　杜仲蒼术白术
　　桂枸杞(各三/錢)茯苓(五/錢)
　右以酒糊丸人參湯下
　　　數月懐胎經行如故
懷胎數月不能分飲食無妨經又行蘇合香
丸化水下鬼胎客忤不能迍
　凢婦人懷胎三四月飲食無妨月經如常
　此鬼忤怪氣在於臟腑是以滿腹宜服蘇
　合香丸井花水早晨服
　　　玉户生瘡
玉户生瘡時痛癢皆因房色損其元黄蔥水
洗兩三次杏仁燒灰油調痊
　凢婦人玉户生瘡皆因月事受風房事太
　過致生瘡名隂蝕宜黄蔥煎水洗次用
杏仁散
　　杏仁(一/兩)
　右燒灰清油調塗
　　　身痛
右邉身痛爲血逆左邉身痛氣所煎思慮風
寒於兩及此痛元來通一邉
　凢婦人身痛右是血左是氣皆因受風濕
　思慮交會氣血不調是氣匀氣湯是血匀
　血湯
匀血湯
　　茴香厚朴乳香
　　桂甘草黑牽牛
　　地黄羌活
　右等分木香湯下
匀血湯
　　當歸細辛白芷
　　没藥澤蘭甘草
　　天仙藤
　右等分爲末熱酒調下
　　寒戰
身戰慄慄似鬼魔血寒之證實無他但信子
規靈有驗熱酒調和不用多
　凡婦人戰慄者血寒也皆因傷風冷氣血
　弱所以戰栗也
　子規丸
　　荆芥牡丹皮桂
　　白芍藥
　右爲末熱酒調下
　　心酸
酸心病是脾宿寒胃中痰積致心酸陳皮麥
糵能除積蒼术茱萸病日安
　凢婦人有積飲痰證在脾胃間時時酸心
　或吐水
茱萸丸
　　吴茱萸(塩湯/洗)蒼术(各一/兩)陳皮(去/白)
　　麥芽桂神麯(各五/錢)
　右水煮麵糊爲丸米飲下
　　　耳聾
末後三旬耳怎聾皆因妄血受其風巴㦸丸
中加附子更添腦麝取全功
　凢婦人風虚上攻如此但服巴㦸丸加附
　子温酒下更服黄耆湯巴㦸丸(局方/上載)
　　　遍身麻痹
因虚受濕徧身麻不知癢痛眼生花氣血一
時風毒感五𥙷祛風大有加
　凢婦人遍身麻痺謂之不仁皆因血風血
　虚受風濕所致
五𥙷丸
　　黄耆(一/兩)人參(五/錢)附子(一/枚)
　　當歸(三/錢)白芍藥(五/錢)
　右煉蜜丸祛風散下
祛風散
　　生川烏白术白芷
　　甘草(各三/錢)
　右温酒調吞下五𥙷丸
秦桂丸(增添别/本得效)
　治婦人無子昔知金州范羅言乞以此方
　試令婦人服之四十九日如無子請罰臣
　一家以令天下何德易云雖其言自誇然
　實有異驗臣妻年卄七無子服此藥二十
　日便有孕殘藥以與石門縣令妻年三十
　四斷産巳十六年服此便有娠又將殘藥
　與太子中守文季妻年四十無子服此遂
　有娠其效如神不可具述乃仙方也
　　秦芃桂心杜仲
　　防風厚朴(各三/分)附子(生一/兩半)
　　茯苓(兩/半)白薇乾薑
　　沙參牛膝半夏(各五/錢)
　　人參(一/兩)細辛(一兩/一分)
　右十四味並生碾爲末煉蜜丸如菉豆大
　每服三十丸空心米飲任下未效更加數
　丸巳覺有孕便不可服


急救仙方卷之五
急救仙方卷之六惻六
　仙授理傷續斷秘方序
　此方唐會昌間有一頭陀結草庵于宜春
　之鍾村貌甚古年百四五十𡻕買數畝墾
　畬種粟以自給村垊有彭叟者常常往來
　其廬顔情甚稔或助之耕一日彭之子升
　木伐條誤墜于地折頸挫肱呻吟不絶彭
　訴于道人道人請視之命買數品藥親製
　以餌俄而痛定數日已如平時始知道人
　能醫求者益衆道人亦厭之乃取方授彭
　使自製以應求者且誓之以無苟取毋輕
　售毋傳非人由是言治損者宗彭氏彭叟
　之初識道人三十許今老矣然風采無異
　前時問其姓名曰藺道者問其氏曰長安
　人也始道人閉門不通人事人亦少至惟
　一鄧先生每春暗秋爽擕稚過之必載酒
　□從焉道人懸一椰瓢壁間鄧至則取瓢
　更酌彭或遇之亦酌二人皆談笑竟晷醉
　則高歌其詞曰經世學經世學成無用著
　山中樂山中樂土堪耕鑿癭瓢有酒同君
　酌醉卧草廬誰喚覺松隂忽聽雙鳴鶴起
　來日出穿林薄彭□朴不知所言爲何惟
　熟聽其歌亦得其腔每歸對人歌之人亦
　不省居久鄧先生不至彭問道人道人云
　已仙去彭卒不悟後江西觀察使行部至
　袁州聞彭所歌異之詰其詞得道人姓氏
　遂遣人同彭叟至其廬邀之至則行矣惟
　瓢存焉廉大以爲恨謂彭傳其治損諸方
　因易其村曰鞏道人有書數篇所授者特
　其最後一卷云
理傷續斷方
　　　醫治整理𥙷接次第口訣
一煎水洗二相度損處三抜伸四或用力收
入骨五捺正六用黑龍散通七用風流散填
瘡八夾縛九服藥十再洗十一再用黑龍散
通十二或再用風流散填瘡口十三再夾縛
十四仍用前服藥治之
　凢腦骨傷碎輕輕用手撙令平正若皮不
　　破用黑龍散敷貼若破用風流散填瘡
　　口絹片包之不可見風著水恐成破傷
　　風若水與風入腦成破傷風則必發頭
　　疼不復可治在髮内者須剪去髮傅之
　凢腦骨傷碎在頭骨上則可治在太陽穴
　　乃是命處斷然不可治矣
　凢肩甲骨出相度如何整用椅當圈住脇
　　仍以軟衣被盛簟使一人捉定兩人抜
　　伸却墜下手腕又著曲著手腕絹片縛
　　之
　凢金井骨在脇之下有損不可夾縛只是
　　捺平令安貼平正用黑龍散貼絹片縛
　　兩脇骨亦如此
　凢跨骨從臀上出者可用三兩人挺定腿
　　拔伸乃用脚跨入如跨骨從檔内出不
　　可整矣
　凢手骨出者看如何出若骨出向左則向
　　右邊拔入骨向右出則向左拔入
　凢手脚骨皆有兩脛若一脛斷則可治兩
　　脛俱斷决不可治矣凡手脚骨傷甚者
　　不可治
　凢傷損重者大概要拔伸捺正或取開捺
　　正然後傅貼填塗夾縛拔伸當相近本
　　骨損處不可别去一節骨上
　凢拔伸且要相度左右骨如何出有正拔
　　伸者有斜拔伸者
　凢認損處只須揣摸骨頭平正不平正便
　　可見
　凢左右損處只相度骨縫子細撚捺忖度
　　便見大概要骨頭歸舊要撙捺皮相就
　　入骨
　凢拔伸或用一人或用兩人三人看難易
　　如何
　凢皮破骨出差殳拔伸不入撙捺相近爭
　　一二分用快刀割些捺入骨不須割肉
　　肉自爛碎了可以入骨骨入之後用黑
　　龍散貼瘡之四圍腫處留瘡口别用風
　　流散填所用刀最要快剜刀雕刀皆可
　凢捺正要時時轉動使活
　凢骨碎斷須要本處平正如何大抵骨低
　　是骨不曾損左右看骨方是損處要拔
　　伸捺正用藥貼夾縛要平正方是
　凢腫是血作用熱藥水泡洗却用黑龍散
　　傅貼
　凢傷重必用藥水泡洗然後塗藥如傷輕
　　不必洗便塗藥
　凢夾縛夏三兩日冬五三日解開夾縛處
　　用熱藥水泡洗去舊藥洗時切不可驚
　　動損處了仍用黑龍散傅夾縛盖傷重
　　者方如此
　凢皮破用風流散填更塗未破用黑龍散
　　貼須用杉木及夾縛之
　凢拔伸捺正要軟物如絹片之類奠之
　凢皮裏有碎骨只用黑龍散傅貼後來皮
　　肉自爛其碎骨必然自出來然後方愈
　凢骨破打斷或筋斷有破處用風流散填
　　塗却用針綫縫合其皮又四圍用黑龍
　　散傅貼
　凢夾縛用杉木皮數片周回緊夾縛留開
　　皆一縫夾縛必三度縛必要緊
　凢平處骨碎皮不破用藥貼用密夾縛大
　　概看曲轉處脚凹之類不可夾縛恐後
　　伸不得止用黑龍散貼帛片包縛庶可
　　曲轉屈伸有數處如指骨斷止用苧麻
　　夾縛腿上用苧麻繩夾縛繩如綫繩許
　　大
　凢貼藥用版子一片將皮紙或油紙以水
　　調黑龍散攤匀在上然後卷之貼損處
　凢用杉皮浸約如指大片疏排令周匝用
　　小繩三度緊縛三日一次如前淋洗換
　　塗貼藥
　凢曲縛如手腕脚凹手指之類要轉動用
　　藥貼將絹片包之後時時運動盖曲則
　　得伸得伸則不得屈或屈或伸時時爲
　　之方可
　凢傷損其初痺而不痛應拔伸捺正復用
　　刀取開皮皆不痛三二日方痛
　凢損一月尚可整理久則不可
　凢損不可吃草藥吃則所出骨不能如舊
　凢跌損腸肚中汙血且服散血藥如四物
　　湯之類
　凢損大小便不通未可便服損藥盖損藥
　　用酒必熱且服四物湯更看如何又服
　　大成湯加木通如大小便尚未通又加
　　朴硝待大小便通後却服損藥
　凢傷重者未服損藥先服氣藥如匀氣散
　　之類
　凢渾身無故損痛是風損當服風損藥如
　　排風湯之類
　凢服損藥不可吃冷物魚牛肉極冷尤不
　　可喫若喫牛肉痛不可治
　凢損藥必熱便生血氣以接骨耳
　凢服藥不拘在紅酒無灰酒生酒皆可
　凢藥三四月鍊不可多合五月尤甚存散
　　藥隨時旋丸
　凢收藥丸子末子并用罐子收入厨子内
　　以火焙之
　凢損用火炙則醫不得服藥不效矣
　諸藥惟小紅丸大活血丹最貴盖其間用
　　乳香没藥楓香可代乳香三之一血碣
　　難得合大活血丹欠此亦可若有更佳
　合藥斷不可無乳香没藥若無没藥以番
　　降真代血碣無亦用此代
　凢所用藥材有外道者有當土者如當歸
　　土與川不同丸子可用土當歸土藥材
　　末子須用外道者
　凢傷重者用此方煎湯洗之然後傅藥
　　生葱(切斷一本/用生姜)荆芥(剉)
　　土當歸
　右三味煎湯温熱淋洗
黑龍散(貼/用)治跌撲傷損筋骨碎斷差爻出舊
先煎葱湯或藥汁淋洗拔伸整擦令骨相續
平正後却用生姜汁或生地黄汁和水調稀
却將熟帛或皮紙量損處大小薄攤於上貼
之次以木皮約如指大片疏排令周匝將小
繩三度縛之要緊三日一次再如前淋洗換
藥貼裹不可去夾須護毋令揺動候骨生牢
穩方去夾則復如故若被刀箭傷蟲獸傷嚙
成瘡穰爛肌肉不生跌磕腫痛并用姜汁和
水調貼有破則留口以風流散填塗
　　川山甲(六兩炒黄/或燒存性)丁香皮(六/兩)
　　枇杷葉根(去毛入半兩一/云山枇杷根)士當歸(二/兩)
　　百草霜(散血入/半兩)
　右焙碾爲細末姜汁水調或研地黄汁調
　用
大活血丹治撲損傷折骨碎筋傷疼痛浮腫
腹有瘀血灌注四肢煩滿不安癰疽發背筋
肉壞爛諸般風疾左癱右痪手足頑麻婦人
血風諸疾産後敗血不行流入四肢頭面浮
腫血氣疼痛渾身疼痺經脉湛濁風勞發動
百節酸疼并宜服之每服半丸用無灰酒磨
化微煎三五沸温服不拘時不限多少此藥
將紗葛袋收挂凈處經乆不壞可備急用孕
婦莫服損在上食後服在下空心服傷重不
拘餘仿此
　　天南星(一斤姜汁/浸一宿焙)芍藥(一斤赤/白皆可)
　　骨碎𥙷(一斤焙石/上生者佳)黑豆(一斤酒/煮焙乾)
　　大栗間(一斤老者/去皮焙)川烏(一斤/炮)
　　自然銅(半斤火煆酸醋/淬存性取半斤)血碣(六兩/別研)
　　細辛(十兩去苗/葉取十兩)白芷(一/斤)
　　木鼈(半斤去殻細切/剉炒取半斤)
　　川牛膝(一斤去蘆酒/浸焙取一斤)
　　没藥(四兩别研如無/降真香爲末代)
　　乳香(半斤别研如無/以三陪楓香代)
　　青桑炭(十斤青桑木取如臂大者去皮/葉炭火煅令赤烟起用酸醋殺)
　　(爲/炭)
　右桑栗豆補星藥六味爲末和餘藥研爲
　細末用米醋煮糯糊拌入曰搗千杵方聚
　衆人急下手丸下手稍緩則拆陰乾半月
　然後用火焙或晒一日大丸重六文濕中
　丸重三文濕乾則以漆抹在手上取兩三
　丸挪漆爲衣每服半丸合此藥勿令四眼
　見之更忌雞犬婦人見之則折矣
小紅丸治踒折傷損皮破骨出手足碎斷筋
肉壞爛疼痛甚至晝夜叫呼百治不止手足
乆損筋骨差爻舉動不得損後傷風濕支節
攣縮遂成偏廢勞傷筋骨肩背疼痛四肢疲
乏動用無力常服壯筋骨治經絡生氣血每
服三十丸用生姜煎酒或鹽湯吞下不拘時
候孕婦莫服
　　土當歸(六兩/炲取)川烏(六兩/煨)白楊皮(六兩/焙)
　　肉桂(四兩不/見火)莪术(二兩/焙)丁香(二/兩)
　　乾姜(二兩/焙)川芎(一/兩)細辛(四兩/焙)
　　没藥(三錢/别研)附子(三兩半/煨去皮)乳香(三錢别/研不焙)
　　芍藥(六兩/焙)骨碎補(六兩姜製/焙取六兩)
　右補藥歸楊四味用當土者餘八味研爲
　細末乳没别製和醋糊爲丸如菉豆大信
　朱爲衣每服三十丸温酒下傅用生姜自
　然汁煎酒或鹽湯皆可不拘時候
大紅丸治撲損傷折骨碎筋斷疼痛痺冷内
外俱損瘀血留滯外腫内痛肢節痛倦應諸
損痛不問年深日近并宜服之常服補損堅
筋固骨滋血生力神驗不可具述每服三十
丸温酒醋湯任下不拘時候孕婦莫服
　　天南星(一斤/焙)芍藥(一斤/焙)土當歸(十兩/焙)
　　牛膝(十兩酒/浸焙)細辛(八兩去/苗葉焙)赤小豆(二斤/焙)
　　赤歛(一斤即何/首烏焙乾)川烏(一斤七兩/火煨坼)
　　青桑皮(五斤煅醋淬缺此一味亦可其/上俱要製焙向後方秤斤兩)
　　自然銅(四兩煅/存性)骨碎補(一斤姜/製焙)
　右歛星芍藥歸𥙷膝辛七味并用當土者
　同餘藥羅爲末醋煮麵糊爲丸如梧桐子
　大朱爲衣每服三十丸温酒下醋湯亦可
　損在上食後服在下空心服傷重不俱時
　服或與小紅丸互用亦可
黑丸子治打撲傷損驢馬跌墜骨斷筋碎百
節疼痛瘀血不散浮腫結毒一切風疾四肢
疼痺筯痿力乏渾身倦怠手足緩弱行步不
前婦人諸般血風勞損并宜服之每服二十
丸三十丸用煨葱酒或茶任下孕婦莫服
　　白斂(一斤/焙)白芨(四兩/焙)南星(六兩/焙)
　　芍藥(十兩/焙)土當歸(四兩/焙)骨碎補(八兩/焙)
　　川烏(三兩/焙)牛膝(六兩/焙)百草霜(十/兩)
　　赤小豆一斤
　右除星芍歸𥙷膝豆用土産者草霜釜上
　取同爲末醋糊爲丸如梧子大每服三二
　十丸
當歸散治打樸傷損皮肉破碎筋骨寸斷瘀
壅滯結腫不散或作癰疽疼痛至甚因損後
中風手足痿痺不能舉動筋骨縫縱攣縮不
舒及勞役所損肩背四肢疼痛並宜服之此
藥大能續筋接骨尅日取效
　　澤蘭川當歸牛膝
　　川續斷(各十/兩)芍藥白芷
　　川芎肉桂(去粗皮/各五兩)川烏
　　川椒(去目各/三兩)結梗甘草(各四/兩)
　　白楊皮(不用/亦可)細辛(五兩已上/俱要好者)
　右爲極細末每服二錢熱酒調下不拘時
乳香散治跌撲傷損皮肉破綻筋骨寸斷敗
血壅滯結腫爛壞疼痛至甚或勞役所損背
肩四肢疼痛損後中風手足痿痺不能舉動
筋骨乖縱攣縮不舒大能續筋接骨卓有奇
驗常服結血止痛生力每服二錢温湯調下
不拘時候
　　肉桂乾姜(各三/兩)牛膝
　　羗活川芎細辛
　　姜黄芍藥草烏
　　川烏(各四/兩)白芷(二/兩)碎補
　　當歸蒼术木鼈(去殻麩炒/各六兩)
　　没藥(五/兩)何首烏(十四/兩)赤小豆(一/升)
　　乳香(半/斤)桔梗(十/兩)
　　乳香没藥别研(一方去木鼈/加海桐皮)
　右焙碾爲末續入乳没末和湯使調服如
　前
鼈甲散治五勞七傷四時傷寒渾身增寒壯
熱骨節煩疼嗽咳痰涎酒色傷憊四肢倦怠
及治山嵐瘴瘧一切積氣心腹膨脹嘔吐泄
瀉應是風疾并宜服之
　　肉桂川芎白芷
　　蓁芃鼈甲(醋炙三次/令赤色)
　　紫苑(凈洗/焙乾)麻黄(不去/節)羗活(一云/獨活)
　　當歸(去/尾)乾姜紫蘇(不過/火)
　　橘皮(已上各/四兩)天臺烏藥烏藥
　　柴胡五味子(各七/兩)蒼术
　　桔梗(三斤/半焙)川烏(半隻/焙)
　右焙碾爲細末每服二錢水一盞姜三片
　烏梅一箇同煎至七分熱服傷寒加葱白
　煎勞損入鹽熱酒調下
小紅丸
　　烏頭(一/箇)何首烏蒼术
　　蛇床子五靈脂牛膝
　　赤小豆白膠香當歸(各一/兩)
　　乳香(二/錢)
　右爲末好酒煮糊爲丸如菉豆大每服三
　十丸温酒下
小黑丸
　　白歛白芨南星
　　芍藥(各十/兩)當歸(五/兩)細辛(三/兩)
　　赤小豆(一/升)百草霜(六/兩)
　右爲末醋糊爲丸如梧子大每服三十丸
　温酒下
搜風丸治風損腰痛頭疼(治效與/丸子同)
　　何首烏南星骨碎補
　　川烏(各半/斤)土牛膝芍藥(各五兩/云二兩)
　　細辛(三/兩)當歸(十/兩)白蘚皮
　右爲末醋糊爲丸如梧子大每服三十丸
　温酒鹽湯不拘時吞下
驅風丸(治效同/黑丸子)
　　骨碎補(五/兩)川爲川芎(各一/兩)
　　草烏川當歸牛膝
　　木鼈(各二/兩)何首烏(四/兩)烏金(四兩即/百草霜)
　　(一云/京墨)
　右爲末醋糊丸如梧子大每服三十丸空
　心鹽湯下或荆芥茶湯食後下
黑虎丹治男子婦人手足麻痺
　　川烏木鱉(各一/斤)地龍十兩
　　黑豆(半/升)五靈脂(二/兩)松墨(二兩/醋炒)
　右四味爲末五靈脂醋研碎煮麵糊爲丸
　龍眼大每服一丸或二丸細嚼酒下薄苛
　茶亦可不拘時
首烏丸治風損寬筋
　何首烏(十斤黑豆半/升同蒸熟)牽牛子(十兩/炒)
　牛膝薄苛(各二/十兩)川烏(二/兩)
　　青木香(五/兩)皂角(二斤一斤燒存/性一斤蜜炙用)
　右爲末酒糊丸如梧子大每服三十丸葱
　湯或薄荷湯不拘時下
匀氣散凢傷重先下此藥調氣然後服損藥
　　茴香青皮厚朴(製)
　　白芷烏藥杏仁(去皮尖/各半兩)
　　陳皮麥蘖前胡
　　桔梗蒼术粉草(各一/兩)
　右爲末每服二錢水一盞姜棗煎至八分
　空心服
四物湯凢傷重腸内有瘀血者用此
　　白芍藥川當歸熟地黄
　　川芎
　右等分每服三錢水一盞半煎至七分空
　心熱服一方只用當歸大黄二味
七氣湯
　　半夏(五/兩)人參肉桂
　　甘草(炙各/一兩)
　右每服三錢水一盞姜三片煎至七分食
　前熱服
五積散治五勞七傷凢被傷頭痛傷風發寒
姜煎二錢仍入葱白食後熱服
　　蒼术桔梗(各二/十兩)枳殻
　　陳皮麻黄(去根節/各六兩)芍藥
　　白芷川芎川歸
　　甘草肉桂茯苓
　　半夏(湯泡各/三兩)厚朴乾姜(各四/兩)
　右除枳殻桂兩件外餘細剉用慢火炒令
　色變攤冷入枳桂令匀每服三錢水一盞
　姜三片煎至中盞熱服
大成湯(一名大/承氣湯)
應傷損極重大小便不通者方服此可加木
通煎如未通加朴硝俟大小便通方可服損
藥損藥不可用酒煎愈不通矣然亦須量人
肥弱用如孕婦小兒莫服
　　大黄枳殻(各四/兩)川芒硝
　　甘草陳皮紅花
　　當歸蘇木木通(各二/兩)
　　厚朴少許
　右件㕮咀每服二錢水一盞半煎至一沸
　去相温服不拘時此乃專治男子傷重瘀
　血不散腹肛膨脹大小便不通上攻心腹
　悶亂至死者急將此藥通下血瘀後方可
　可服損藥
小承氣湯
　　大黄(四/兩)芒硝(二錢煎/熟漸入)枳實(二/兩)
　　厚朴(八/兩)
　右治效同大成湯此較力輕不拘婦人女
　子小兒皆可服
排風湯治諸風疾損
　　白蘚皮白术芍藥
　　肉桂(去粗/皮)川芎杏仁(去皮/尖)
　　川當歸(去/蘆)防風甘草(各二/兩)
　　獨活麻黄(去根節/各三兩)白茯苓(三/兩)
　右每服二錢水一盞半姜四片煎至八分
　不拘時服更宜續命湯消風散
接骨藥下窟烏一名鶚用骨燒存性用古銅
錢一箇煆醋淬七次爲末等分骨斷夾縛訖
用藥一錢酒調下不可過多病在下空心服
在上食後服此方極驗
常用整骨藥用大草烏刮去皮爲細末每服
逐半錢温酒調下如未覺再添二分藥酒下
又方用乳香没藥各二兩别研次用血竭自
然銅無名異醋煮黄木鼈子各一兩地龍二
兩並爲末蜜丸如龍眼大嚼爛熱酒嚥下俟
了用生葱嚼解
至真散治打破傷損破腦傷風頭痛角弓反
張(一名奪/命散)
　　天南星炮防風去蘆叉
　右等分爲末凢破傷風病以藥傅貼瘡口
　即以温酒調一錢服如牙關緊急以童便
　調二錢服垂死心頭微温童便調二錢并
　進三服

急救仙方卷之六















急救仙方卷之七惻七
　　　治傷損方論
　如傷重者第一用大承氣湯或小承氣湯
　或四物湯通大小便去瘀血也惟婦人别
　有隂紅湯通下第二用黄末藥温酒調不
　拘時病在上食後服在下空心服遍身痛
　臨卧時服第三服白末藥熱酒調其法同
　黄末服婦人産後諸血疾並皆治之第四
　服烏丸子第五服紅丸子第六服麻丸子
　用温酒吞下婦人艾醋湯下孕婦不可服
　第七服活血丹當歸散乳香散二散方見
　前方内並用酒調不拘時與黄末白末服
　法同惟乳香散參之山泉方則又加六味
　白楊皮一斤生芥子十個澤蘭一斤檀香
　六兩沉香二兩川芎一斤餘方條具如後
　大承氣小承氣四物湯并見前方内
黄末藥治跌撲傷損皮肉破綻筋肉寸斷敗
血壅滯結癰爛壞疼痛至甚或勞役所損肩
背四肢疼痛損後中風手足痿痺不能舉動
筋骨乖張攣縮不伸續筋接骨方有奇功常
服活血止腫生力
　　川烏(炮)草烏(醋/煮)楓香(别研各/三斤)
　　當歸(去蘆頭酒浸/一宿隂乾)赤芍藥(各半/兩)
　　川獨活(去/蘆)川芎(湯泡/七次)細辛(去苗/凈洗)
　　香白芷山桂(去粗/皮)白姜(麵裹/煨)
　　黄姜(濕紙/裏煨)五加皮(凈洗/去骨)桔梗(去/蘆)
　　碎補(去毛/炒)蒼术(醋煮/七次)
　　何首烏(用黑豆酒/煮七次)牛膝(酒浸七日焙/乾各二斤)
　　知母(半/斤)没藥(半/斤)
　右件爲細末每服二錢鹽酒調病在上食
　後下空心服遍身損臨卧服孕婦莫服
白藥末治打破傷損皮肉破碎筋骨寸斷瘀
血壅滯結腫不散或作癰疽疼痛至甚或因
損後中風手足痿痺不能舉動筋骨偏縱攣
縮不伸及勞傷破損肩背四肢疼痛並宜服
之此藥大宜續筋接骨刻日取効婦人産後
諸血疾并治之
　　桔梗(去/苗)白芷甘草(炙各/十兩)
　　川芎(湯泡/七次)山桂(去粗/皮)細辛(去苗各/半斤)
　　川烏(炮)斷續(米汁/浸)牛膝(去苗酒/浸一宿)
　　當歸香附子(炒各/六兩)花椒(五兩去子/合口者)
　　赤芍藥(酒浸/一宿)澤蘭葉(去叉枝/各九兩)
　　白楊皮(十二兩米/汁浸一宿)
　右爲細末每服二錢酒調下服法同前婦
　人諸血風氣皆治之
烏丸子治打撲傷損骨碎筋斷瘀血不散及
一切風疾筋痿力乏左癱右痪手足緩弱諸
般風損婦人血疾産後敗血不散灌入四肢
面目浮腫並宜服之惟孕婦勿服
　　赤小豆(炒)白歛細辛(去/苗)
　　
　　赤芍藥何首烏(醋/煮)白芨煨
　　草烏(醋煮/七次)山桂(去粗/皮)川芎
　　南星(麩裏/煨)當歸(酒浸/一宿)川牛膝(去苗酒/浸一宿)
　　百草霜骨碎補(去毛/炒)天台烏藥(烏/豆)
　　(酒煮後焙乾己/上各一兩半)
　右爲細末用煮豆酒煮麵糊爲丸如梧子
　大每服五十丸用煨葱酒或煨葱茶任下
紅丸子治打撲傷損骨碎筋斷疼痛痺冷内
外俱損瘀血留滯外腫内痛肢節疼倦應諸
傷損不問年月日久并宜服之常服補損堅
筋固骨滋血生力神效不可具述孕婦勿服
　　牛膝(酒浸/一宿)川烏(炮)南星(醋煮/三次)
　　細辛(去苗/凈洗)何首烏(用水/煮熟)桔梗(去/蘆)
　　山桂(去粗/皮)當歸白歛
　　赤芍藥没藥(别/硏)骨碎補(去/毛)
　　羗活(去/蘆)赤小豆(不見/火)自然銅(煅醋/淬七)
　　(次别/研)
　右除研藥外餘並打和炒乾爲末酒煮麵
　糊爲丸每服五十丸隨病上下服之
麻丸子治踒折傷損皮破骨出手足碎斷肌
肉壞爛疼痛至甚日夜呌呼百治不止手足
久損筋骨差爻舉動不能損後傷風濕肢節
攣縮遂成偏廢勞傷筋骨肩背疼痛四肢廢
乏動作無力常服壯筋骨活經絡生氣血及
治婦人血氣惟孕婦勿服
　　川當歸桔梗(名布/羅匐)牛膝(不用酒浸/各半兩)
　　骨碎補(二兩/去毛)川芎百草霜
　　草烏(周山礬灰汁/浸各一斤)木鼈子(去油/殻)
　　赤芍藥(各半/斤)金毛狗脊(去/尾)烏豆(一升酒/煮焙乾)
　　川烏(不見火切/片子煮醋)
　右爲末酒煮麵糊爲丸如梧子大每服五
　十丸温酒下婦人艾醋湯下
活血丹治跌樸傷損折骨斷筋疼痛浮腫腹
有瘀血灌注四肢煩悶不安癰疽發背肌肉
壞爛諸般風疾左癱右痪手足頑麻婦人血
風發動並宜服之每服半丸用無灰酒磨化
微煎三五沸温服不拘時候不以多少此藥
常將紗葛袋收挂靜處經久不壞可備急用
惟孕婦勿服
　　荆芥(二兩/半)草烏(酒/煮)川烏(炮各/三兩)
　　楓香(別/研)檀香(不見/火)降眞節
　　乳香(別/研)没藥(别研各/一兩)山桂(去粗/皮)
　　當歸(酒浸/一時)川羗活(去/蘆)白笈(麵裹煨/晒乾)
　　地龍(去土)射香(别/研)碎𥙷(去毛/炒)
　　川牛膝(酒浸/一時)細辛(去/苗)花桑木(燒灰/成性)
　　白芷(不蛀/者)赤芍藥(酒/浸)川牽牛(石灰/炒)
　　天栗間烏豆(以糯末/炒黄)川芎(熱湯洗/三次)
　　南星(以石灰炒/黄色爲度)自然銅(煅酒淬/别研)
　　蒼术(术汁浸春五夏三秋七/冬十炒乾已上各半兩)
　　滴青(一錢半/别研)五靈脂(一兩半用/燈心别研)
　　木鼈(二十箇/去油殻)
　右爲細末酒煮麵糊丸如彈子大入臼杵
　三十餘下團成塊秤一兩分作三丸候丸
　盡分作三分一分隂乾一分晒乾半時久
　一分焙半時久却三分打和一處令隂陽
　相合俟藥上塺氣爲度然後刷去塺用黑
　漆光爲衣
洗藥(後有仙/正散方)如傷重先用洗後却用烏龍角
貼其洗藥同前方内又參山泉方洗藥用
　　木朔翟石南葉白芷
　　白楊皮生葱何首烏
　　土當歸荆芥藁本
　　芍藥
　右不拘多少煎湯候温將洗損處令凈用
　絹滲乾瘡口
烏龍角(貼/藥)治跌撲傷損筋骨碎斷差叉出臼
其用法詳見前方黑龍散同先洗擦整理後
調貼夾縛亦可用此乾糝瘡口
　　白殭蠶(去絲/觜炒)赤小豆(各六/兩)川牛膝(去蘆/六兩)
　　山桂(去/皮)桔梗白笈(生剉/隂乾)
　　山枇杷葉(生剉隂乾/各一斤)百草霜
　　當歸尾碎補(去毛炒/各半斤)北細辛(去苗/半斤)
　　白芷南星(煨)赤芍藥
　　何首烏白歛(各十/兩)知母
　　草烏(用姜汁煮/各三兩)
　右爲細末如藥潤亦可焙乾碾之每用以
　姜汁或冷水茶水調攤紙上於痛腫處貼
　之三日一洗一換貼骨碎須夾
桃紅散治積年不效朽爛瘡口金瘡箭射打
碎皮破血出不止可將此藥乾擫次日别用
藥水洗凈再擫大能散血結口
　　白礬(飛/過)龍骨(别研各/二兩)血碣(一兩/别硏)
　　松糖(别/研)五倍子粉霜
　　黄丹(細研火飛過水/飛過各三兩)石膏(一斤黄泥/封煅過)
　右研爲極細末罐子收用
紫金散整骨續筋生肌止痛内傷肝肺嘔血
不止或在心腹脹痛四肢無力左右半身風
痪並宜服之
　　紫金藤皮降真骨碎𥙷(去/毛)
　　琥珀當歸(去/尾)桃仁(去皮各/二兩)
　　蒲黄大黄(煨各/一兩)續斷(五兩要/細者)
　　無名異(燒紅酒/淬七次)牛膝(去苗酒浸一/宿各三兩)
　　朴硝(半兩熱湯泡化用/花葉紙濾過七次)
　右件爲末用蘇木煎酒調日進三服即効
七寳散治冷水風脚濕氣下注脚膝生瘡左
癱右痪筋脉拘急脚下隱痛不得伸屈不能
踏地并皆治之
　　晚蠶沙(炒)蛇床子(炒各/一升)肉桂去皮
　　乾荷葉川烏(炒各/二兩)荆芥穗
　　藁本(去土/五兩)薏苡仁(三/兩)
　右件㕮咀約二兩重用水五升加花椒連
　须葱同煎至七分去粗於痛處熱斟淋洗
定痛丸治腰痛不可忍不問男子婦人室女
老幼並皆治之
　　威靈仙(去土/半兩)金鈴子(去核/炒)川烏(炮)
　　八角茴香(各一/兩)
　右爲細末酒煮麵糊爲丸如梧子大每五
　十丸鹽湯酒隨上下服之
七氣湯治積年久損入經絡服藥無効腰背
拘急咳嗽痰涎風勞發動日漸羸瘦每到秋
來損病復作不問男子婦人並皆治之
　　青皮(去白/炒)陳皮(去/白)三稜(濕紙/裏煨)
　　北梗(去/蘆)肉桂(去粗/皮)藿香(去/枝)
　　益智(去殻/炒)香附子(炒)甘草(炙)
　　半夏(湯/炮)赤芍藥烏藥
　　獨活(去/蘆)羗活(去/蘆)降真香(各一/兩)
　右㕮咀每服五錢水一大盞半姜三片棗
　一枚煎至七分去滓隨病上下服
仙正散(洗/藥)治男子婦人骨斷用此煎水洗後
整骨却用烏龍角貼之如破留口當夾縛即
依前方爲之
　　肉桂(去皮/二錢)當歸(去尾/三錢)荆芥(四/兩)
　　蒼术防風(各一/兩)玄胡索
　　白芷赤芍藥(各五/錢)
　右㕮咀每服五錢水五升乾荷葉兩皮煎
　至七分去滓於損處斷處及冷水風脚筋
　脉拘急不得屈伸行步艱苦可用此藥熱
　蒸用被盖覆俟温淋洗
摻瘡口方但遇傷損皮肉血出或破腦傷風
血出不止急用此藥擫之
　　血碣(二錢半/别研)降真節(四/錢)燈心一把
　　龍骨(五花者/別研)紅花(要馬頭者焙乾/爲末各二錢)
　　乳香(同燈/心研)没藥(別研各/五錢)桔梗(少/許)
　　當歸(三/錢)蘇木同降真碾(少/許)
　　雞一隻(連毛屎用醋煮後碎之用黄泥/封固文武火煨乾後焙爲末)
　右爲細末每用少許乾擫瘡口上如血流
　湧出不止多擫之候血藥將乾又用清油
　調塗於瘡上(可製一料/以備急用)
接骨散治飛禽骨斷從高墜下驢馬跌折筋
斷骨碎痛不可忍此乃接骨續筋止痛活血
　　朋砂(一錢/半)水粉當歸(各一/錢)
　右爲末每服二錢煎蘇木湯服訖時時但
　飲蘇木湯立効
除痕治欲傷後瘡愈無痕用此
　　蔓青子隨風子俗隨子
　　黄荆子
　右件各等分爲細末飯上蒸九遍用童便
　浸一宿後炒乾爲度以花葉紙包在絹巾
　内揩之可以除痕
隂紅湯專治婦人傷損瘀血不散腹肚膨脹
大小便不通上攻心腹悶亂至死者急將此
藥通下瘀血却依前次第服藥
　　産婦油髮(燒/灰)鹿角膠(各一/錢)没藥(三/錢)
　右用酒一大盞調服
膠艾湯專治婦人尋常經脉不通宜先服此
後服鼈甲散
　　乾地黄(三/錢)阿膠川芎
　　艾藥(各二/錢)
　右㕮咀每服二錢水一大盞酒半盞同煎
　至八分温服不拘時
洗藥治男子婦人骨斷用此煎水洗後整骨
了却用烏龍角貼
　　杜仲(五/兩)五加皮(七/兩)葱根(一/把)
　右三味水五升煎至七分去滓淋洗每服
　二兩半重傷破留口用藥糝骨斷當夾縛
　詳見前論

急救仙方卷之七


急救仙方卷之八惻八
　　　疔瘡治法
　夫疔瘡之初生也人多不覺生於頭面手
　足肚脇腰腿間亦無定處一二日必作寒
　熱如瘧頭疼體痛不可忍其痛稍異於尋
　常之證須去遍身尋認其瘡如有小瘡與
　常患之瘡稍異即是疔也此瘡得患各有
　所因而其形狀亦各不同猪疔形圓而小
　瘡口内有油羊疔形長色白牛疔形
　圓而小瘡口内無油○狗疔形長或帶尖
　色赤驢馬疔其狀三角頂上有黑點根
　赤或
要知此瘡非特猪牛狗羊驢馬之毒所致宿
水不潔飲之亦生水疔豆腐中有人汗食之
亦生豆腐疔又有氣疔鬼疔形狀雖不一然
其治之之法則一也
　瘡色緩第一日瘡頂疱色小白第二日色
　　大白第三日色微紫第四日色真紫
　瘡色急第五日色微青小緊第六日色深
　　青大緊第七日色黑其狀有如魚臍又
　　如炙瘡之狀乃最緊急之候也
　瘡證吉有應如生一疔之外别處肉上再
　　生一小瘡即是有應可用針挑破護場
　　瘡四圍有赤腫生多瘡多者謂之滿天
　　星飲食如常頭痛身熱手足温
　瘡證凶無應别處肉上無瘡不護場疔四
　　圍無赤腫内疔盛渴欲飲水飲食不進
　　頭眩眼花護床不動卧不起也眼白睛
　　痴不轉唇舌青腹痛甚者有内疔五心
　　腫手足冷氣麤無脉
桃紅散治諸疔瘡雖有凶證迭見六脉俱絶
死者此藥悉能主之
　　蟾酥信石(各少/許)蟬蛻(去足/翅)
　　斑猫(去足翅/各三箇)蜈蚣頭(一/箇)國丹(五/錢)
　　風化石灰(一兩沙鍋盛瓦片並/炭火煅二時久取出)
　右各製同研爲末令極細指爪甲刮葱白
　皮内涎調藥先以禾葉針針破瘡口可深
　半寸凡疔瘡必有紅絲路可隨紅絲斜下
　針如瘡在胸以上可斜向下如在胸下可
　針斜向上盖瘡毒喜趨心故下針亦隨毒
　氣行也出針後瘡口有惡血須令出盡别
　將蟾酥一粒如麥粒大入在瘡口中用針
　送令深入却以前葱涎所調藥敷瘡口莫
　敷在好肉上用冷水浸濕紙二三十重貼
　在藥上封固瘡上如清早封固至晚覺瘡
　口熱即去紙水洗去令淨用玉紅散摻瘡
　口瘡口必有數日臖作疼痛只用玉紅散
　摻瘡仍日用葱湯洗然疔瘡之證雖危惡
　但能用針破瘡口入蟾酥在内以桃紅散
　封固瘡後即可保其回生也至如瘡口臖
　作疼痛不可忍可不必憂此非疔毒爲害
　乃是蟾酥在□作腐爛疔毒故爾痛也可
　採芙蓉葉桑葉亦可擂敷瘡四圍散其血
　勿令血潮日夜各换一藥須洗瘡後上藥
　其瘡安好不日也
　若疔瘡初發時必發寒熱身疼此乃毒氣
　在表當汗而解自沸湯主之老人虚人孕
　婦不宜汗下止用桃紅散拔毒
自沸湯
　　白礬(五/錢)青黛(三/錢)
　　冢間貼背乾石灰(三/錢)
　右件同爲細末研至無聲爲度打和令匀
　每服三錢井花水半椀調柳條攪千百下
　令匀頓服之厚衣盖覆良久用葱豉湯入
　醋少許極熱服少助藥力得汗而解
　若始不覺是疔瘡不曾以前法出汗過數
　日方覺則寒熱體痛皆罷毒氣入裏矣須
　用利藥使内中毒氣下泄雄黄丸主之
雄黄丸
　　雄黄鬱金(各五/錢)巴豆(半錢去/心殻畧)
　　去油
一方加信石(一字許不可多用清油/煮半日取出晒乾入藥)
一方加斑猫(七箇去翅觜糯米/炒變色去米用)以治瘰癧
一方加玄明粉(三/錢)以治咽喉腫痛喉閉等證
　右各研爲細末麵糊爲丸如菉豆大每服
　七丸冷茶清吞下取利爲度如未利再服
玉紅散
　　寒水石(一兩/火煅)輕粉國丹(各少/許)
　右件研爲細末摻瘡口日夜二洗二换盖
　蟾酥膏桃紅散皆爲毒藥故令瘡疼痛用
　玉紅散解二藥之毒用二藥散其血則當
　自然安矣
　若一時未能辨前項蟾酥桃紅散等藥可
　用李世安一宗治法主之功効尤速
　　　李世安治疔法
當歸散
　　當歸尾(二/兩)川芎乾葛
　　荆芥穗烏藥白芷
　　川獨活赤芍藥升麻(各一/兩)
　　羗活甘草防風(去/蘆)
　　枳殻(各半/兩)紅花蘇木(各二/錢半)
　　瘡疼痛者加乳香没藥白芷(各五/錢)
　　瘡熱不退加筀竹青山栀仁(各少/許)
　　大便閉加枳殻(一/兩)
　　燥煩加燈心(十/莖)竹茹(一/塊)
　　渴者加天花粉(一/兩)
　　腫者加甘草節降眞節(各半/兩)
　　眼暈加川芎白芷荆芥防風
　　渴而小便閉者加滑石(一/兩)
　右件㕮咀每服五錢燈草十數莖烏豆十
粒水一鍾半煎至八分病在上食後服病
在下食前服連進取効
若患疔瘡始初不覺不曾用前法出汗過
數日外證皆罷或在腹脅之間或在胸腋
之下腫起此乃毒氣入裏所致宜用霹靂
火治之若服當歸散外證不解者亦急用
霹靂火發散
　　霹靂火法
鵝卵石炭火煆通赤用澱桶一隻先置竹
椅一隻於桶内又用一杓置竹椅下令病
人裸體坐於椅上用荆芥爲末調下酸米
醋一器却置煅石於杓内即用荆芥醋淋
沃石上火力不可大煅灼人恐病人難禁
若火力已微汗尚未透可再加火力再沃
之沃時桶口用衾覆盖别用一衾盖病人
頭上止留口鼻在外令徧身汗出須要頭
面皆有汗病即除矣此法絶妙老人虚人
孕婦不宜汗下可針破瘡口用海馬抜毒
散點瘡酒煎蒼耳服至如毒入裏用霹靂
火時病人不須入桶止用一小水桶依前
　法以杓盛煆石在桶中用醋淋沃令病人
　側身以腫處覆在桶上四圍用衾被遮護
　勿令氣泄良乆腫處出汗如汗未透可再
　加火力再沃之須令腫處汗透却不必遍
　身汗也
　若瘡在兩脇間毒氣欲奔心乃危急之證
　也可急於患處尖上用艾炷灸三五壯仍
　於灸穴前後針出少血灸瘡四圍有皰起
　吉無皰凶若瘡生於虚軟不便處不可用
　針灸者可用松針截法針斷紅絲路如瘡
　生於兩胯間毒氣欲奔腎者用松針於兩
　胯紅絲路盡處針斷出血如瘡生頭面上
　者可於項間絲路盡出針斷出血或各處
　紅絲路亦有不現者亦可以意消詳用松
　針針之
　凡用松針者盖因紅絲路不現無可下手
　處故用此法於頷下兩腋間兩胯間虚軟
　處下手針斷毒氣毋令攻心攻腎而巳
　　　松針法
　取向北松枝上葉極硬者頓齊作一束扎
　令極緊緩緩以意消詳毒氣所經行虚軟
　處針之須令出血針時先用酒潤下針處
　針必小痛令病人稍忍仍用雄黄麝香爲
　末温酒調一二服與之服之方下針
　若表證皆罷毒氣入裏者用前雄黄丸主
　之
　若手足厥冷六脉俱絶者此乃毒氣巳深
　氣血爲毒氣所并不能流通是以體冷而
　不現必須用木香流氣飲連進數服氣血
　流通則脉自回矣然後依法治之萬無一
　失
海馬抜毒散治疔瘡大效兼治諸惡瘡發背
　　海馬(一隻/炙)穿山甲(黄士/炒)水銀
　　朱砂(各二/錢)雄黄(三/錢)輕粉(一/錢)
　　腦子麝香(各少/許)
　右件除水銀外各研爲末打合入水銀再
　研至無星針破瘡口點藥入内一日一點
　神效
夫内疔之證與外疔之證並同亦發寒熱頭
疼體痛但瘡形不現過數日胸背腹脇頭面
手足間或有一處腫起即内疔所發之處急
用霹靂火如前不護場汗法於腫處出汗若
身體寒熱雖未有腫起但腹痛甚者便須作
内疔證用後法治之不可緩也
　用蟾酥一粒病勢重者用二粒置病人舌
　上噙化化後良乆用井花水灌漱却用雄
　黄丸七丸冷茶清吞下得臟腑利數行其
　病應手而愈
　凢治内疔蟾酥可於取時用桑葉小錢大
　入蟾酥揉和得所丸如念珠大隂乾

急救仙方卷之八








急救仙方卷之九惻九
　　　秘傳五痔品
　原痔者貧富男女皆有之富者酒色財氣
　貧者擔輕負重飢露早行皆心肝二血喜
　則傷心怒則傷肝喜怒無常風血侵於大
　腸到穀道無出路結積成塊出血生乳各
　有形相婦人因經後傷冷月事傷風餘血
　在心經血乃流入於大腸小兒因利後或
　母腹中受熱也治方于後
水澄膏(護/肉)
　欎金白芨(各一兩一/方加黄連)
　右二味爲細末候内痔登厠翻出在外用
　温湯洗淨不須坐入即側卧床沿上用新
　水和蜜調令稀稠用篦挑藥輕手塗穀道
　四邊好肉上只留痔頭在外用薄紙圓轉
　盖藥上仍用筆蘸温水塗紙上紙以護水
　澄膏不令四散耳才覺藥乾又用温水潤
　之後用枯藥
　　好白礬(四/兩)生信石(二錢/半)硃砂(一錢生/研十分)
　　(細爲/妙)
　右各研爲細末先用砒在建盞中次用白
　礬末盖之用火煆令烟斷其砒盡隨烟去
　止借砒氣於礬中耳用礬爲細末十分細
　可也看痔頭大小用礬末在掌上入生硃
　砂少許以唾調稀用蓖頭塗痔上周遍一
　日三上須子細看痔頭顔色焦黑爲妙至
　夜有黄水出切勿他疑水盡爲妙至中夜
　上藥一遍來日依然上藥三次有小痛不
　妨换藥時以碗盛新水或温湯在痔邊用
　筆一管輕洗刷痔上去舊藥上新藥仍用
　護藥此藥只是借砒信又有硃原少解砒
　毒次用荆芥湯洗之三兩日之後黄水出
　將盡却於藥中增朱砂减白礬則藥邊緩
　矣三兩日方可增减漸漸取之庶不驚人
　全在用藥人看痔頭轉色增减厚薄傅藥
　方是治法
荆芥湯
　右用荆芥剉水三椀煎常常煎下如洗痔
　了依然傾入瓶内火煨之可用三五次
潤腸丸
　　大黄(濕紙包/煨剉)枳殻(去/穰)當歸(蜜/鍊)
　右三味等分爲末蜜丸每服二十丸或三
　十丸湯下量臟腑虚實多寡服之緣爲已
　用枯藥後痔頭將欲焦枯糞門迫急恐大
　便堅難下所以預服此令臟腑稀滑耳
龍石散
　　龍骨(煅去/火毒)香白芷好黄丹
　　軟石膏(煆去/火毒)
　右等分爲極細末候痔頭落盡以此藥摻
　收斂瘡口預先備好血碣末止血或歛瘡
　口倉卒要用耳
導赤散
　　生地黄(二/兩)黄芩(三/兩)
　右剉每服三錢水一盞煎六七分温服用
　藥之後小便恐赤澁即服之加滑石甘草
　燈心
雙金散
　　黄連欎金
　右二味等分爲末極細用蜜水調傅痔頭
　上虚人已用枯藥上忽有些疼痛用此其
　　止一方只用腦子末傅亦可
内補散此藥調理氣血排膿生肌候痔瘡將
欲收歛即服此所謂腸頭直候瘡口安好血
氣中和自然收入
　　人參黄耆當歸(各二/兩)
　　桔梗芎藭厚朴
　　官桂防風白芷
　　甘草(各一/兩)
　右十味各等分爲細末木香湯温酒亦可
　日二三服
國老湯甘草煎湯常常要煎下薰洗痔瘡蓋
甘草自是痔藥又解砒毒若瘡收斂其痒異
常尤要此藥澆洗温熱隨意
催痔治痔雖硬只是不脱用此藥催自落
　　百草霜(二/錢)白姜末(一/錢)川烏頭
　右爲細末以井水調稀以筆點痔上良久
　立脫
　　熨法
　凢醫痔用枯痔藥後急大小便間好肉疼
　如針刺及痛上腎根令人將衣物火上烘
　之令熱熨痛處三五次其痛立止
水澄膏盖慮痔根毒水流汙好肉生瘡故用
藥塗油單紙護内周徧不用連紙貼定可也
喚痔
　　真磁石(另/研)白姜(各一錢/另别研)白礬(半錢/枯過)
　　草烏尖(三箇/生用)
　右爲末却以葱涎調傅腸頭上其乳出用
　枯藥
又方磁石(煆醋淬九/次硏水飛)白礬(枯)
　　大草烏川山甲朋砂
　右末如前出用洗藥
　　　痔二十四證歌(此疾酒色氣風/食五事過度)
痔證分三八憑君子細看莫教年日久見者
膽心寒菱角看形怪蓮花不可觀穿腸并鼠
奶酒色兩相干莫願翻花怨蜂窠亦不寬雌
雄同氣血子母及腸盤玄珠由可怪勾腸痛
若鑽核桃與流炁見者便心酸㗚子於中大
鷄心在外安珊瑚形可惡那更脫肛難内痔
紅不出搭腸裏内盤垂珠更難治日久有雞
冠切莫輕刀火令君性命殘用工無半了去
病更除根
　　　用喚藥用此
紅肉膏(治/痔)
　　辰砂黄丹(各一/錢)乳香(半錢/别硏)
　　白礬(一/兩)砒(半兩用白礬鋪/底火煆七分)
　　巴豆(三/箇)
　右爲末每用二錢斑猫三個香油一兩同
　一處煎斑猫巴豆赤爲度去二味只用油
　調藥末成膏子看大小貼之一二日一次
　換藥至六七日看焦黑不用塗用摧藥未
　破已破用紙撚子任藥入瘡爲妙
金花散洗痔
　　無名異(半/錢)黄糵(一/兩)黄連(半兩/生)
　　烏黑豆半升
　右爲末温洗了用海蛤散傅
龍骨海蛤散
　　蕪荑(一/兩)龍骨海蛤(各一/錢煆)
　　蜜陀僧(半/錢)
　右爲末先摻次用貼痔膏日一次貼
乳香膏貼痔
　　茱萸白芨白歛
　　黄連黄糵當歸(各等/分)
　右用香油四兩入柳枝三尺四寸長同煎
　柳枝黑爲度入前藥末同煎紫色用絹濾
　去滓再煎數沸次入黄丹乳香一二錢熬
　成膏以瓦瓶盛藏用少許貼瘡上立効
　凢下痔先服通血積藥一日二次方用喚
　痔藥
當歸飲通血積
　　黄連火麻子當歸(各半/兩)
　右爲末用一錢嚼温酒下又將通真丸一
　粒臨卧再服
通真煨姜丸
　　良姜(炮)柯子(炮)肉桂(去/皮)
　　木香肉豆蔻破故紙
　　茴香葫蘆巴末𥐼(各一/錢)
　右研匀醋糊丸如梧桐子大用一錢重木
　瓜生姜藥一處濕紙裹煨香熟温酒下
下高散(不思/飲食)
　　苦參(一兩)蓬莪术(炮)益智(去/皮)
　　荆芥穗(炒各/一兩)
　右爲末每服一錢水一盞薑蜜同煎八分
　入鹽虚心服
洗腸犀角散
　　骨碎補川山甲(蛤粉炒/各二兩)
　　甘草根玄胡索(生用/半兩)
　右爲細末茶調半錢空心服
止痛麥煎散
　　滑石(三/錢)鼈甲(半/錢)川烏(去皮尖/一兩)
　　秦芃(半/錢)前胡(半/兩)
　右爲末每二錢小麥三十五粒同煎至七
　分通口服不拘時三四服見効
黑神黄耆散
　　京墨(一/兩)黄牛角(一/隻)蛇蛻(一全/條)
　　檳榔(三/箇)川山甲蔓荆子
　　黑狗脊(去/毛)枳殻(去皮白/各一兩)黄京子(半/兩)
　　猪牙皂角(十/箇)
　右爲末以瓜婁五箇去子入藥在内用新
　瓦瓶盛之後用黄泥固濟火煆烟盡末入
　没藥青木香各一錢
　　白蕪荑(半/兩)荆芥(一/兩)
　右爲末同煎藥一處服二錢胡桃酒下日
　三服茶亦可
宣風散
　　巴豆(去/油)大黄(炮)朴硝
　　枳殻陳皮(去/瀼)
　右各等分每服二錢水一盞煎至七分温
　服如服藥後大便結澁二三日可服
木通散
　　人參(一/錢)斑猫(炒去殻/足羽)鶴蝨
　　大黄牡礪(煆)枳殻(各等/分)
　　蓽澄茄(半/兩)丁香(少/許)
　右爲末糯米糊爲丸如梧桐子大每服五
　丸煎沙糖湯下此藥恐不可用
收膿膏
　　海金砂乳香白芨
　　雄黄(各等/分)
　右爲末入瘡口次以乳香膏貼之
車前散
　　食茱萸車前子雄黄
　　乳香赤石脂龍骨(各一錢/生用)
　右爲末摻瘡口以乳香膏壓之一日二次
　如瘡口乾只用乳香膏貼有清水出用後
　藥注青膏
注青膏
　　五倍子(三箇/生)玄胡索白礬(各一/錢)
　右爲末服少許如清水出以紙貼膏藥入
　瘡口内
金花散
　　欎金甘草(炙)白姜(炮)
　　槐花(炒各/一兩)
　右爲末每服二錢空心陳米飲下
山甲散
　　五倍子(生)川山甲(各一兩/炒存性)
　右爲末瀉血水者服二錢空心陳米飲下
解腸散治藏毒瀉血
　　葳靈仙蕤生(各/分)貫衆(一/兩)
　右爲末每服二錢麝香酒調服
　凡内痔用葱涎膏次用洗腸當歸丸次用
　取血當歸散次用取血黄連丸次日上紅
　肉膏凡服藥忌猪血毒食及去風不可摩
　動藥有惡水出污好肉生瘡以和風膏妨
　出入以藥塗綿子掩痔上綿托帛縛日二
　次上重十日輕八日若有痔曰連腸若惡
　滯腰間疼者用肉桂膏貼腰煩痛以通心
　散逐日服次下丁鬲散煨姜丸枳殻散落
　洗用海蛤散附之乳香膏貼退痔匀腸散
　收腸貼頂散
　治痔久不差變漏不戒酒色服藥耳治則
　先用紙撚子細看大小淺深即服通真丸
　黄耆散以紙撚貼紅肉膏入瘡一日五六
　次用乳香膏入作撚子貼瘡口日一次三
　五次進藥入瘡内凢取爛肉有血水出方
　不進藥須用收膿膏三日後用藥洗三日
　用龍骨海蛤散摻以車前散摻口内一日
　兩次服藥至三服至取深效後有水出即
　効也
又神驗治痔方
　　信没藥乳香(各半/錢)
　　白礬朴硝綠礬(各一/兩)
　　麝(少/許)
　右用鐵銅鍋先以信在鍋底以白礬覆之
　又以綠礬覆之又以硝覆之候成水投乳
　香末攪匀候乾如石方出地上出火毒一
　宿末方入麝同研加片腦少許用唾調塗
　附瘡口上四邊一日三次其痔自然焦落
　又枳殻水浸去穰每二片去皮用巴豆一
　粒在内綫縛入銀石器内米醋高一指煮
　乾去豆焙爲末醋糊丸每服十五丸空心
　茶清下或隨津下亦可
腸風下血平胃散加續斷煎服
又方加小麥四十九粒去續斷治痔上瘡臘
蓮蓬等分鍋内慢火微烟熏之
治湯風下血
　　五倍子末服二錢麝香酒下
治痔
　　白礬(四/兩)綠礬(一/分)信(半/兩)
　　朴硝(半/兩)
　右礬硝作一處以少半許入建盞内以信
　成塊入中以餘藥塗上以炭大約二斤許
　燒四圍下候沸將乾却覆細末用砂合收
　此藥經年火熟黄色則效而不疼赤色則
　不可用如傅外痔可以白礬减半如速效
　可將津液調傅不疼甘草湯調傅此藥久
　留不損且能不疼次用茅根湯熱洗然後
　附藥日夜三五易凢疼發必大腸祕結服
　寬腸丸并通大便不可燒烟熏入腸反爲
　害暑月加百草霜黄丹調附如痔落了肛
　門腫痛用槐皮煎湯洗用津洗瓦上磨枳
　殻附如肛門不收木賊朴硝煎湯附各以
　一次二次即効未落已前黄皮薄荷煎湯
　唾調附肛門夏月用此尤佳
洗藥(初用/此洗)
　木通黄苓黄柏
　黑豆
　右熱煎即洗三次



急救仙方卷之九
急救仙方卷之十惻十
　　　上清紫庭追癆仙方論法
　　　老叟自序(傳世已久罔知姓名惟存/此文不敢妄加其字以俟)
　　　(知/者)
　吾自處世以來精研藥術急救濟危鍼灸
　明堂無不詳覽尋文檢籍洞視五臟之盛
　衰緬懷古人世莫能究至如晋景公何爲
　而死虢太子何爲而生吾思刮骨續筋開
　腸取病惟有傳屍之病最爲難測雖是患
　起一身變動萬種矣爲醫者能明脉候察
　病根本如此治療固不爲難若差毫釐則
　失千里夫傳尸癆者皆因三屍鬼疰九蟲
　傳灾具載其原以開未悟
　　　總論傳癆
　傳屍癆瘵皆心受病氣結血凝故有成蟲
　者盖由飲食酒色憂思喪真遂至於此凡
　蟲爲蠱以血凝而氣養之氣血在胞即爲
　正氣氣中即爲瘕塊凝在心部即爲蟲悉
　由不正其心憂思業緣所致三屍九蟲之
　爲害治者不可不知其詳九蟲之内而六
　蟲傳於六代三蟲不傳者蝟蛔寸白也六
　蟲之内或藏種毒而生或親屬習染而傳
　疾之初覺精神恍惚氣候不調切在戒忌
　酒色調節飲食如或不然五心煩燥心腎
　夜汗心乃忪悸如此十日頓成骨瘦面黄
　光潤此其證也妄信邪師祈穰求福庸醫
　用藥延蔓歲時方知病重苟非警戒禍福
　反掌此人死後兄弟子孫骨肉親屬綿綿
　相傳以至滅族大抵六蟲一旬之中遍行
　四穴周而復始病經遇木氣而生立春一
　日後方食起三日一食五日一退方其作
　苦百體有痛蟲之食也退即還穴醉睡一
　醉五日其病乍靜俟其退醉之時方可投
　符用藥不然蟲熟於符藥之後不能治也
　一蟲在身中游十二穴六蟲共占七十二
　穴一月之中上十日蟲頭向上從心至頭
　游四穴中十日蟲頭向内從心至臍游四
　穴下十日蟲頭向下從臍至足遊四穴若投
　符用藥可知如紫蠶苗在汗中盖蟲性巳
　通靈切在精審其或取蟲不補即學淺妄
　行徒費貲財終無去病之理可不悲哉師
　曰治傳屍癆者先須知正氣與毒氣並行
　故臟腑有凝即成蟲狀遇陽日長雄隂日
　長雌其食先臟腑脂膏故其色白五臟六
　腑一經食損即皮聚毛脫婦人即月信不
　行血脉皆損不能榮五臟六腑也七十日
　後食人血肉盡故其蟲黄赤損於肌肉故
　變瘦劣飲食不能爲膚筯緩不能收持一
　百二十日外肉血食盡故其蟲紫即食精
　髓傳於腎中食精故其蟲色黑食髓即骨
　痿不能起於床枕諸蟲乆即生毛毛色雜
　花鍾孕五臟五行之氣傳之三人即自能
　飛其狀如禽亦多品類傳入腎經不可救
　治法之所載者能利後其蟲色白可三十
　日服藥補其蟲黄赤可六十日服藥𥙷其
　蟲紫黑此疾巳極可百二十日服藥𥙷又
　云蟲頭赤者食患人肉可治頭口白者食
　患人髓其病難治只宜斷後故經曰六十
　日者十得七八八十日内治者十得三四
　過此以往未知生全但可爲子孫除害耳
　　今以六代所傳蟲狀病證詳著于後
　　　第一代(蟲狀病證遊/食日治法)
爲初癆病謂初受其疾不測病源酒食加餐
漸覺羸瘦治療蹉跎乃成重病醫人不詳其
故誤藥多死
　　　　(此蟲形如嬰此蟲形如/兒背上毛長鬼狀變動)
　　　　(三寸在人身在人臓腑/中中)
　　　　(此蟲如蝦養/變動在人臓)
　　　　腑中
巳上諸蟲在人身中榮著之後或大或小令
人夢寐顛倒魂魄飛揚精神離散飲食不减
形容漸羸四肢酸疼百節勞倦增寒壯熱背
膊拘急頭腦疼痛口苦舌乾面無顔色鼻流
清涕虚汗常多行步艱辛眼睛多痛其蟲遇
丙丁日食起醉歸心俞穴中四穴輪轉周而
復始俟蟲太醉方可醫灸取出蟲後用藥補
心(守靈/散)
　　　第二代
爲覺癆病謂傳受此病巳覺病者患人乃自
知夜夢不祥與亡人爲伴侣醒後全無情思
昏沉似醉神識不安所食味輙成患害或氣
痰發動風毒所加四體不和心胸滿悶日漸
羸瘦骨節枯乾或嘔酸水或是醋心唇焦口
苦鼻塞胷痛背膊酸疼虚汗常出腰膝刺痛
如此疾狀早須醫治過時難療致傷性命
　　　　(此蟲形如亂此蟲形如/絲長三寸許蝦蟹在人)
　　　　(在人臓腑中臓腑中)
　　　　(此蟲形如蜈/蚣或似手弓)
　　　　(在人臓腑中)
巳上諸蟲在人身中令人氣喘唇口多乾咳
嗽增寒心煩壅滿毛髮焦落氣脹吞酸津液
漸衰次多虚渴鼻流清水四肢將虚臉赤面
黄皮膚枯瘦腰膝無力背脊酸疼吐血唾膿
語言不利鼻塞頭痛胷膈多痰重者心悶吐
血僵仆在地不能自知其蟲遇庚辛日食起
醉歸肺俞穴中四穴輪轉周而復始俟蟲大
醉方可治醫取岀其蟲補肺則差虚成
　　　第三代
爲傳屍癆病謂傳受病人自尋得知之日漸
消瘦頓改顔容日日恓惶夜夜憂死不遇良
醫就死伊邇
　　　　(此蟲形如此蟲形如𧏙/蚊蟻俱遊螂大如碎血)
　　　　(臓腑中片在五臓中)
　　　　(此蟲形如/刺猬在人)
　　　　(腹中)
巳上諸蟲在人身中令人三焦多昏日常思
睡嘔吐苦汁或吐清水或甘或苦粘涎常壅
腹脹虚鳴卧後多驚口鼻生瘡唇黑面青日
漸消瘦精神恍惚魂魄飛揚飲食不消氣咽
聲乾目多昏泪其蟲遇庚寅日食起醉歸厥
隂穴中四穴輪轉周而復始俟蟲大醉方可
治取蟲後𥙷氣多差
　　　第四代
　　　　(此蟲形如此蟲形如/亂絲在人豬肺在人)
　　　　(腹臓中腹中)
　　　　(此蟲形如/蛇虺在人)
　　　　(五臓中)
巳上諸蟲在人身中令人臟腑虚鳴嘔逆傷
中痃癖氣塊增寒壯熱肚大筋生腰背疼痛
或虚或瘦瀉利無時行履困重四肢憔悴上
急氣喘口苦舌乾飲食及水過多要吃酸醎
之物其蟲遇戊己日食起醉歸脾俞穴中四
肢輪轉周而復始俟蟲大醉方可冶取出蟲
後補脾爲瘥(䰟/停)
　　　第五代
　　　　(此蟲形如鼠此蟲形如/似小瓶渾無有頭無足)
　　　　(表裏背面有足無頭)
　　　　(此蟲變動形)
　　　　(如精血斤在/於陽宮)
巳上諸蟲入肝經而歸腎得血而變更也令
人多怒氣逆筋骨拳攣四肢解散唇黑面青
增寒壯熱腰背疼痛起坐無力頭如斧斫眼
睛時痛翳膜多泪背膊刺痛力乏虚羸手足
乾枯卧著床枕不能起止有似風中肢體頑
麻腹内多痛眼見黑花忽然倒地不省人事
夢寐不祥覺來遍體虚汗或有面色紅潤如
平時者或有通靈而言未來事者其蟲遇癸
未日食起醉歸肝俞穴中四穴輪轉周而復
始俟蟲大醉方可醫救取蟲出後補肝乃得
瘥(金/明)
　　　第六代(此代蟲有翅足全者千里傳/産所謂飛尸不以常法治也)
　　　　(此蟲形如馬此蟲形如/尾有兩條一龜鱉在人)
　　　　(雌一雄五臓中)
　　　　(此蟲形如爛/面或長或短)
　　　　(或如飛禽)
巳上諸蟲在人身中居於腎臟透連脊骨令
人思食百物要吃身體尪羸腰膝無力髓寒
骨熱四體乾枯眼見火生或多黑暗耳内虚
鳴隂汗燥癢冷汗如油夢多鬼交小便黄赤
醒後昏沉臍下結硬或奔心胷看物如艷心
腹悶亂骨節疼痛食物進退有時喘嗽其蟲
遇丑亥日食起醉歸腎俞穴中四穴輪轉周
而復始俟蟲大醉可醫治取蟲後補腎塡精
瘥(育嬰/散)
　　　蘇遊論
　論曰大抵傳屍之候在心胷脇滿悶背膊
　煩痛兩目不明四肢無力雖欲寢卧睡常
　不寐脊膂急痛腰膝酸疼多卧少起狀如
　佯病每至早旦精神尚存有如無病日午
　之後四體微熱面無顔色喜見人過常懷
　忿怒才不稱意即多嗔恚行立脚弱夜卧
　盗汗夢與鬼交或見先亡或多驚怖有時
　氣息有時咳嗽雖思飲食不能多餐死在
　須臾精神尚好或時微利兩脅虚脹口燥
　鼻乾常多粘唾有時唇赤有時欲睡漸就
　沉羸猶如涸魚不覺死也(又曰傳尸之候/本起無端莫問)
　(老少男女皆有此疾大抵五行相剋而生/穴内傳毒氣周遍五臓漸熟羸瘦以至于)
　(死死訖又傳家親一人/故曰傳屍亦名傳疰)○(以其初傳半卧/半起號曰殖殜)
　○(氣息嗽者名/曰肺痿痎)○(骨體身中熱/稱爲骨蒸)○(内傳五/臓名曰)
　(復連不解療/者乃至滅門)○(假如男女虚損/得之名曰勞極)○(吴楚乃/名淋瀝)
　○(巴蜀亦/名勞極)
　其源先從腎起初受之氣兩脛酸疼腰背
　拘急行立脚弱飲食咸少兩耳颼颼真似
　風聲夜卧遺泄陰汗痿弱腎旣受訖次傳
　於心心初受氣夜卧心驚或多恐悸心懸
　之氣吸吸欲盡夢見傳於先亡有時盜汗
　飲食無味口内生瘡心氣煩熱惟欲眠卧
　朝輕夕重兩頰口唇悉皆紋赤如傅臙脂
　又時手足五心煩熱心受巳次傳於肺肺
　初受氣咳嗽氣力微痛有時喘氣卧即便
　甚鼻口乾燥不聞香臭如或忽聞惟覺枯
　腐物氣有時惡心憒憒欲吐肌膚枯燥時
　或疼痛或似蟲行乾皮細起狀若麩片肺
　旣受已次傳於肝肝初受氣兩目胱胱面
　無血色尚欲顰眉眼視不遠目常乾澀又
　時赤痛或復睛黄朝昏懵驀常欲合眼及
　時睡卧常睡不著肝旣受已次傳於脾脾
　初受氣兩肋虚脹食不消化又時瀉利水
　穀生蟲有時肚痛腹脹雷鳴唇口焦乾或
　生瘡腫毛髮乾聳無有光潤或時上氣撑
　肩喘息痢赤黑汁見此證者乃不治也
　夫骨蒸殗殜復連屍疰癆疰
　蟲疰毒疰熱疰冷疰食疰鬼
　疰等皆曰傳屍者以疰者注也病自上注
　也與人相似故曰疰其變有二十二種或
　三十六種或九十九種大略令人寒熱盜
　汗夢與鬼交遺精白濁髮乾而聳或腹内
　有塊或腦後兩邊有小結復連數箇或聚
　或散沈沈默默咳嗽痰涎或咯膿血如肺
　痿肺癰狀或復下痢羸瘦困乏不自勝持
　積月累年以至于死死復傳疰易傳親人
　乃至滅門者是也更有蜚蟲遁屍寒屍喪
　屍屍疰等謂之五屍及大小附疰等證不
　的知其所苦無處不惡乃挾諸鬼邪而害
　人其證多端傳變推遷難以推測故自古
　及今愈此病者十不一得所謂狸骨獺肝
　天靈盖銅鎖鼻徒有其説未嘗取効惟膏
　盲俞崔氏穴法若聞早灸之可否幾半晚
　亦不濟也
　　　癆瘵諸證
　(病者增寒壯熱自汗面白目乾口苦/精神不守恐畏不能獨卧其傳在肝)○(病/者)
　(寒熱面黑鼻燥忽忽喜忘大便/苦難或復清瀉口瘡其傳在心)○(病者增/寒發熱)
　(面青唇黄舌舉强不能飲食無味/四肢羸瘦口吐涎沫其傳在脾)○(病者/增寒)
　(發熱面赤鼻乾口燥毛折咯嗽喘/急時吐白涎或有血綫其傳在肺)○(病者/增寒)
　(增熱面黄耳輪焦枯胻骨損/痛小便血濁遺瀝其傳在腎)○(所謂癆蒸/者二十四)
　(種隨證皆可考若眉毛折/髮焦肌膚甲錯其蒸在脾)○(外人覺熱自/返思寒身振)
　(鵬劇其/蒸在肉)○(髮焦鼻衄或復/尿血其蒸在血)○(方熱煩燥痛/如刺針其蒸)
　(在脉爪甲焦枯目昏兩脅急痛其蒸在筋/版杼齒黑痛燥大杼醉痛其蒸在骨背膂)
　(疼痛胻骨酸/其蒸在腦)○(男子失精女人自淫其蒸/在玉房乍寒乍熱中腕目)
　(腫中煩悶其蒸在三焦小便/黄赤凝濁如膏其蒸在膀胱)○(傳道不均/或泄或秘)
　(腹中雷鳴其/蒸在小腸)○(大腹隱隱右鼻乾疼其蒸/在大腸口鼻乾燥腹脹睡)
　(卧不安自汗涌/出其蒸在胃)○(口苦耳聾脅下疼痛其/蒸在膽裏急後重肛門)
　(秘塞其蒸/在回腸)○(小腹□痛筋脉緩縱隂/器自强其蒸在宗筋)○(眼/昏)
　(淚下時復□暈燥/怒不常其蒸在肝)○(耳輪焦枯腰脚酸疼/起居不得其蒸在腎)
　○(情思不寧無故精泣綿綿而/下其蒸在右腎心主胞絡)○(心膈噎/塞攻擊)
　(疼痛俯仰煩/悶其蒸在膈)○(諸證雖曰不同其根多有/蟲嚙其心肺治之不可不)
　(絶其/根也)
　　　浴法
香草乃三屍九蟲所憎之物煮湯沐浴其蟲
必死今之人病莫重於癆癆天下名醫多不
能療蓋由一人得病傳染子孫親姻族屬故
曰傳屍癆乃至滅門盡族故人皆畏之或焚
屍山林殯弃江湖不入墳墓族屬無骨肉之
親夫婦弃義合之禮有此傷慟深可憫憐凡
覺得此病不先焚滅三屍九蟲服藥無效十
少一生凡人多秘此法不傳於世人以疾呼
爲宿業甘心受病至死無憾嗟乎誤矣今述
上聖之方以救世人三月四月取香草葉五
片熟搗解衣坐之令氣入下部散入腹中從
旦至暮其屍蟲盡去蓋三屍九蟲常居人身
貪煞每至庚申將人罪奏上天令人夭死故
老君三屍經纂云夫人生也皆寄形於父母
抱五穀之精是以腹中盡皆屍蟲爲人之害
至庚申夜告
天帝記人罪過落人生籍令人速死魂升于
天魄沉於淵惟有屍蟲獨在名曰鬼若不依
時祭祀輒爲人祟損人性命也
　　　守庚申法
夫人生於世上至國王次至大臣下至僧道
庶人多少不定也惟有女人此疾尤甚學道
之士若不去三屍九蟲以求長生者終不可
得也每值庚申日其夜不睡守之至曉覺見
體瘦倦方可投睡令人數覺此蟲不得去奏
事也
大帝玄科云六月八日及庚申日北帝開諸
生門聽諸法詞訟旣作過滿五百者其人必
死也宜守庚申鎮伏三屍凡守庚申三屍長
絶使人精神爽利五神恬靜搔擾每夜之時
叩齒三十六通以左手捧心呼三屍名上屍
彭琚出中屍彭瓆出下屍彭𤩝出輒不得爲
害常以庚申去手甲丑日去足甲每年七月
十六日將所去手足甲燒灰和水服之三屍
九蟲皆滅名曰斬三屍
　　　修合藥法
　凢修合藥時先須齋戒志心焚香凈掃一
　室不得令鷄犬猫兒仔子婦人一切穢濁
　之物來見然後驗
　　　醫傳屍方越王文
　湖南長老法名清於南嶽天福二年八月
　十二日收得越王時古方前越王說文後
　有方及符法自後醫救萬餘人於淳化九
　年傳授於丁相公後至祥符七年雷使得
　此方後救百餘人越王留文曰駙馬劉志
　家三百餘口因買一婢姓馮名捧書一日
　忽患寒熱不定服藥無效約得一百餘日
　甚瘦弱忽然而死不經五日有子劉祥年
　二十歲忽然得疾如前婢服藥醫救又百
　餘日忽然而死自後如此病者死百餘人
　皆爲此疾又駙馬忽然有此寒熱服藥無
　效越王遂大張於朝門詔名醫十日茅山
　道士姓李名同因入越王城問天使天使
　曰並未有識此證先生莫能治此疾先生
　曰此疾多證或死不明或夢中得物夢中
　見蟲夢中同行或同酒食語話出入惡風
　又有令人寒熱有嗽者有或傳染前患者
　衣服家事皆受此患也其傳氣出屍蟲多
　飛入衣服卧具化卵若得人氣血立化爲
　蟲自髮尾毛孔先食血脉次食五臟令人
　瘦弱如食心臟後其蟲即化爲鬼其藥不
　能醫治若未食心臟下藥投符取蟲蟲瀉
　下皆治疾共八九傳只有屍氣無蟲藥下
　取惡物青黄如膠亦安也立去身上衣服
　如前死人等物三日不得在家使用患人
　収掌如不信立依前受疾劉志(乃煎鬼/哭飲子)
取傳屍癆蟲鬼哭飲子
　　天靈盖(酥/炙)鼈甲(酥/炙)柴胡(去/蘆)
　　阿魏安息香貫衆
　　桃仁(二十一箇/去皮尖)木香(十/分)豉心(半/合)
　青蒿(半/握)甘草(二寸/生剉)檳榔(各一/分)
　辰砂(半分/别硏)麝(一錢/别研)
　赤脚蜈蚣(以竹筒盛姜汁/浸乾取一分用)
　烏鷄糞(一分先令鷄於五日前以火麻/仁飼之五日後方取其糞用)
右件自檳榔起五味爲末研匀分爲三貼
於六甲建日或除日貼此藥先以童子小
便二升隔夜浸前藥十一味於星斗露天
之下至四更時煎至八分濾去渣分爲三
服每服用散子藥一貼五更初温温頓服
即穩睡卧至二三點時又吃一服至日出
時覺腹中欲利如未覺又進一服是第三
服如利即不用進此第三服也取下惡物
并蟲以盆盛之其蟲或似蜣螂蛇虺或如
蜈蚣蜘蛛蚯蚓狀急以油火并穢物併燒
殺之其身上所著衣服薦褥盡易燒之食
葱粥將近不住服後主療數日後夜夢人
哭泣相别是其驗也如取下得蟲看其嘴
或青赤黄色可療如黑色與白色乃是食
人精髓即不可療也雖不可療亦絶後患
又合此藥時却不得令患人聞其氣息恐
　蟲聞其氣後難取下并煎時亦不得令聞
　知合藥亦不得在病家
治癆取蟲經驗天靈蓋散
　　天靈盖(兩指大以檀香煎湯洗過用酥/塗炙咒七遍云雷公神電母聖)
　　(逢傳癆便須定/急急如律令)阿魏(二分/細研)
　　麝香(三分/別研)辰砂(一分/别研)安息香(三分/銅刀)
　　(子切入鉢内硏/同諸藥拌和)檳榔(如鷄心/者五箇)
　　(爲/末)連珠甘遂(二分爲末一/本不用此味)
　右六味研極細和令匀每服三大錢同後
　湯使下
　　薤白葱白(各二/七莖)青篙(二/握)
　　甘草(二莖五/寸許)桃枝(以下并用向/東南嫩者)
　　柳枝桑白皮(一云/桑枝)酸石榴根(一/云)
　　枝各二握七寸許
　右八味須選淨潔處採用童子小便四升
　於銀石器内文武火煎至一升濾去渣分
　作三盞將前藥末調下五更初服男患女
　煎女患男煎服藥後如覺欲吐即用白梅
　肉止之五更盡覺臟腑鳴須轉下蟲及惡
　物黄水異糞異物若一服未下如人行五
　七里又進一服至天明更進一服並温吃
　如瀉不止用龍骨黄連等分爲末熟水調
　下五錢次吃白梅粥𥙷之
　　論巳試功效
嵓叟自老叟處得此神方應驗非一今連一
二事書于篇後庶使來者知用藥之功效焉
　一職方郎中游烈者邵武寧人也其子之
　婦年十六得病渾身壯熱咳嗽痰涎月候
　不通飲食减少不歲餘衆醫不救用天靈
　盖散服之取下蟲一枚如娱蚣之狀當時
　鉗入沸油鼎中煎之投於江遂瘥
　一有一男子三十歲餘患病擫擫飲食倍
　多而不生肌肉每日常須肉食如或稍飢
　腹内疼痛倦怠遂以天靈盖散服之取下
　赤小蟲其數有十内有一蟲其色微紫大
　於衆蟲頭有細毛自後用藥𥙷理遂安兼
　進眞蘇合香丸　一有男子一人年五十
　每日須酒數升空心未飲則兩手與脚并
　皆振動得酒一升飲之少減若至醉則手
　足不動俗謂酒疾醫議之是振風累日針
　灸服藥無效疑其蟲遂服天靈蓋散取下
　一物如烏梅之狀撥之有足正類蜘蛛其
　疾頓愈不復飲酒前效如此問病之士宜
　加審焉
急救仙方卷之十















急救仙方卷之十一惻十一
　　　上清紫庭追癆仙方品
麝香散治男子婦人傳屍骨蒸食熱五癆
　　天靈盖麝香(各一/分)柴胡(一/兩)
　　犀角屑(半/兩)阿膠東引桃枝
　　青蒿東引柳枝石榴皮(四味各/一握)
　　甘草(三寸患人中指/長男左女右)薤白
　　葱白(各七/寸)
　右件爲末用童便二升半浸藥一宿明日
　早晚煎至升半去渣服之若男子病女人
　煎女病男煎忌猫雞犬驢馬僧尼孕婦生
　人孝子並不令見之煎成飲後分爲三服
　入檳榔末三錢温服初服約人行三五里
　遠便再進一服慮有惡心以白梅與他含
　止之服三五服病止即瀉出異物若蟲如
　頭髮馬尾身赤口黑身上如蟻行不可名
　狀瀉後葱粥飲補之同時藥煎𥙷五臟伏
　神散　忌風一月忌食油膩濕麵鹹味并
　牛猪雞鴨犬等物服此藥無不當日差凢
　天下治勞服之亦須累日及年猶未全去
　病源者不似此方至遠年重病不過兩劑
　如病未多即一劑飲子便當服此
伏神散不問遠年近日取效下蟲紅色便可
治肚下黑差成否肚下白色是食髓也萬不
一瘥補方服茯神散
　　白茯神茯苓人參
　　遠志(去/心)龍骨肉桂
　　甘草陳皮(炒各/一兩)當歸
　　五味子(各一/兩半)黄耆(二/兩)大棗(五十/六箇)
　右件爲散分作八服細末每服入棗七箇
　生姜二錢用水一升半煎至一升趂前藥
　後喫亦空心服神效此是神人所授靈妙
　秘方此方前後活數百人也
神效散治諸傳屍癆氣殺蟲(此方得之于河/源郡王府濟世)
(極多功/不可量)
　　川椒(二斤擇去子合/口者炒出汗)
　右爲末每服二錢空心米湯調下或酒糊
　丸如梧桐子大每服三五十粒
神仙秘方取癆蟲
　　青桑皮楊柳枝梅枝
　　石榴枝(一方無/此味)桃枝(正東引者各/七莖四寸許)
　　葱白(七/莖)阿魏(一錢/别硏)安息香(真者/一分)
　　(并去/石)青蒿(一握如無/以子代之)
　右八味除魏香外餘用童子便一升半煮
　藥煎及一半去滓將藥汁化魏香再煎十
　數沸去滓候温分作二次調服
　辰砂(研/末)檳榔(研末各/半錢)麝香(少許/另硏)
　右研極細末分爲二服五更初一服三點
　時一服至巳暖必取下蟲紅者可救青者
　不治但有所下即用熱油煎殺即進飲粥
　飯温暖相息不用性及食生冷毒物仍先
　服紙丸子法見後合此藥時須擇良日焚
　香祝告天地令病人設榻於福德方服即
　有神效不可令病人先知氣味亦不得令
　猫犬孝服穢惡婦人等見之
金明散𥙷肝臟勞極
　　人參知母茯苓
　　丁香秦芃(去/蘆)甘草(炙)
　　石膏(煆各/等分)
　右件爲細末每服二錢水一盞葱白三寸
　同煎至八分通口服
守靈散補心臟勞極
　　白茯苓丁香訶子(各一/兩)
　　桔梗芍藥羌活
　　甘草(炙各/一分)
　右件爲細末每服二錢水一盞入銀耳環
　一隻葱白三寸同煎至八分通口服
䰟停散𥙷脾臟勞極
　　白藥子桔梗人參
　　訶子皮茯苓甘草(炙)
　
　　丁香(各一/錢)
　右件爲細末每服二錢水一盞入蜜一匙
　同煎至八分通口服
虚成散𥙷肺臟勞極
　　枳實(去瓤/皮心)秦芃(去皮/心)白茯苓
　　芍藥麻黄(去/節)玄胡索
　　當歸(洗/淨)茴香(炒各/半兩)甘草(炙一/分)
　右件爲極細末每服二錢水一盞銀耳環
　一對蜜五點同煎至八分通口服
育嬰散𥙷腎臟虚勞
　　香附子(炒/黑)附子(炮一/隻)木香
　　白蒺藜(去角各/一分)白茯苓(半/兩)
　　甘草炙一錢
　右件爲細末每服二錢水一盞姜七片葱
　白同煎至七分空心服
龍膽丸治積熱癆瘦不食壓熱壅消瘡腫解
肌骨散解毒滯
　　草龍胆柴胡地骨皮
　　黄芩(一方不用此/味加茯苓)鼈甲(醋炙各/一兩)
　　桃仁(去皮/尖)山梔子陳皮
　　當歸大黄甘草(炙各/半兩)
　右爲細末鍊蜜爲丸梧桐子大每服二十
　丸空心用温熱水吞下如小兒加减丸數
無比丸治傳屍癆服至一月愈其餘勞瘦之
疾數服取效
　　紫河車(二兩煮醋浸一/宿焙乾爲末)芍藥
　　鼈甲(半兩/醋炙)桔梗胡黄連
　　大黄(炮)甘草(炙)草龍膽
　　苦參黄藥子知母
　　貝母(去/心)秋石(研)䜴心(火/段)
　　莪术磫硝犀角屑(各二/分一)
　　云無此味
　右件爲細末鍊蜜爲丸如梧桐子大每服
　二十丸温酒吞下如腸蟲熱食前服膈上
　熱食後服
奪命散
　　鼈甲(醋/炙)天靈盖(醋浸一宿/酥塗炙黄)
　　柴胡(去/蘆)青蒿知母(各/兩)
　　甘草人參(各半/兩)阿魏(四棗/子大)
　　葱白(一/握)桃仁(二十一箇去/皮尖麩炒)
　右以天靈盖鼈甲爲末次下人參知母柴
　胡甘草又同搗次下葱白青蒿桃仁阿魏
　杵成餅子慢火焙乾爲末稱二錢用童子
　小便二盞煎至一盞去滓露星斗下一宿
　至五更三點暖服半盞服了衣被盖卧天
　明又煖半盞扶行病人服强行五七步三
　日更不得洗手面指頭候生毛爲驗每日
　早晨先吃白湯投之
天竺黄飲子
　　天竺黄麥門冬(去心各/一兩)
　　人參茯苓甘草
　　茯神生地黄(乾)遠志(去/心)
　　防風龍骨(各半/兩)玄胡索(七/枚)
　　大腹子(十一/箇)犀角(另)
　右㕮咀爲末用水二升半煎至一升分作
　三服温服忌一切毒物如治乆卧床枕此
　藥先看十指毛色如藕白者可治紫黑色
　者難治
麝香散治婦人室女一切蓄熱腹内悶著骨
蒸室女經脉不行痩勞肌熱
　　威靈仙(四兩/細末)雄黄麝香(各一分二/味另硏)
　　乾漆(一兩碎炒/令煙盡)
　右件爲末再研每服一大錢水八分盞煎
　至六分空心和渣温服當有惡穢毒物下
　並是病根此藥頗難服可以蒸餅糊爲丸
　如梧桐子大每服十五丸至二十丸茶湯
　任下次服桃仁散
桃仁散
　　桃仁(湯泡去皮尖/麵炒令黄)赤茯苓(各一兩/去皮)
　　芍藥人參(各三/錢)檳榔(四/箇)
　　陳皮(三分/去白)犀角安息香(各一/分)
　　麝香(二/錢)
　右爲細末研匀每服二錢姜五片水一盞
　煎至六分早晚食前服若取下其蟲頭赤
　便服天竺黄飲子𥙷護心臟未取下蟲亦
　須先服之護心
柴胡散治童稚骨蒸熱葱解傷寒後肌熱
　　柴胡川大黄乾漆(炒)
　　秦芁甘草常山(各一/兩)
　　鼈甲(三兩/醋炙)
　右㕮咀每服一錢用水一盞入小麥一撮
　同煎七分冷服
取蟲藥取啄木禽一隻朱砂四兩精猪肉四
兩餵木禽一晝夜飢甚將朱砂作菉豆大相
和在切碎肉片子肉若無啄木禽晝將繫禽
用塩泥固濟入禽在内用剛火煆一夜來日
不見太陽取出不得打破同固濟塩泥入地
埋二尺許一書夜取出銀器内研作細末以
無灰酒作一服調下入麝少許在藥内同調
置病人在帳中四下緊閉用鐵鉗候病人口
中蟲出即鉗之於沸油中煎殺可預置烈火
沸油於病人左右如蟲出後便令煎嘉禾散
與病人服進粥又煎藥悉如前夜服呪云
唵□嗚□吽吽吒
釣蟲丸
　　磁石(一兩半有墻/者緊研爲末)龍骨(半/兩)
　　𥐻砂(一兩/研)麝香(一/錢)膩粉(半兩/另研)
　右用蠟爲丸如小嬰桃大每服一丸以藥
　上針穿一小竅子以青紅綫貫之梢頭繫
　一大古錢早晨令病人向破方正坐用温
　水吞下候藥下咽喉中合口以牙咬定古
　錢等候惡心便吐出其蟲狀不一急以熱
　油煎殺如不吐出蟲只吐得血絲子或涎
　一二合皆是安證更服尋常和氣理中諸
　藥三兩日决取痊瘥其治過藥可用温水
　浴過更可醫一二人若是傳屍癆一丸可
　活兩人
釣蟲神功奪命散
　　母丁香(一錢/半)酒蠟(半/兩)鼈甲(一帖/和殻)
　　水磨硫黄(二/錢)石燕(一箇火煆/醋淬七次)
　右爲細末用蠟爲丸如菉豆大每用一丸
　裝鈎子上繫緋綫一條長一丈二尺用雪
　膏少許圓藥丸以蠶蠒一截穿於綫上蓋
　之令病人先吃膏後一口同藥吞下良久
　綫動用力拽出有蟲用沸油煎殺此藥於
　端午日日未出時修合先服紙丸次同神
　仙秘法服
　　服紙丸子法
　凢醫傳屍先當齋戒志心對聖焚香服紙
　丸子用雞子清塗紙上令乾剪作錢樣大
　丸服之然後服前件丸散
通神散治屍癆
　　附子(一/箇)大黄(一/兩)牛黄(二/字)
　右件爲末加桃柳枝青蒿各七握剉碎用
　童子小便半椀浸一宿來日五更初煎數
　十沸濾滓調散子一半喫服了以衣被盖
　便睡取下惡物自住不用利下時用盆子
　盛看何物在其中蟲類有四一頭如馬尾
　二似亂髮三似蜈蚣四如雞子或破綿絮
　後要有一人來别此忌硬物茶炙煿鳴蟹
　血生冷油膩醃蔵等物後服藥
　　甘草黄連當歸
　　木香(各半/兩)
　右將酒二升甆器内煎取五合傾出煎四
　味熬看軟硬和丸如梧桐子大空心晚後
　酒或塩湯下三十丸
紫河車丹治飛屍鬼疰虚勞羸瘦喘嗽氣
　其法取男子首經兒先以皂水洗淨次以
　銚子内用米醋堞洗控乾將一小小焙籠
　以低周圍密糊不令失火氣或無小焙籠
　只用小籃子去繫蜜糊安紫河車於上用
　烈火焙更將參子盖之焙令極乾約只有
　十二三文重候極乾至乾了更入後藥
　　人參(一兩/半)木香(半/兩)白术(炒)
　　白茯苓茯神當歸
　　熟地黄(各一/兩)乳香(别/研)没藥(各四/錢)
　　朱砂(二錢/别研)麝香(二/錢)
　右件爲細末用諸藥和匀紅酒糊爲丸如
　梧子大每服五十丸煎人參湯下空心日
　午四服鍊蜜丸亦得
明目丹又傳追下屍蟲治傳屍癆
　　白兔糞(中秋夜取四十/丸立野中者佳𥐻)砂
　右研爲細末鍊蜜丸梧子大每服七丸用
　甘草半兩生搥碎以水一盞揉取濃汁若
　患人瘦弱即炙過甘草五更空心服預戒
　患人不得心燥冷服不妨小瘥兩日再服
　下蟲爲準須上旬服
青蒿飲治癆疾
　　青蒿(赤根者取子一/升葉五兩隂乾)桃枝(三兩/嫩者)
　　柴胡甘草(各一/兩)柳枝(三兩/嫩者)
　　地骨皮(二/兩)梔子仁(一兩量患/人虚實用)
　右㕮咀每服三錢水一盞烏梅兩箇煎至
　七分温服不拘時
柴胡散𥙷虚勞
　　柴胡人參白茯苓
　　桔梗芍藥青皮(去/白)
　　川當歸(酒浸/一宿)麥門冬(去/心)川芎
　　升麻桒白皮白术(米泔浸/一宿)
　　甘草(各一/兩)
　右件爲細末每服二錢水一盞煎至七分
　通口服
鼈甲煎補虚勞
　　鼈甲(一枚醋/炙令黄)柴胡(去/蘆)川當歸
　　甘草(炙)桔梗赤芍
　　人參(各一/兩)麝香(半/錢)杏仁(去皮/尖炒)
　　胡黄連地骨皮宣連(各一/錢)
　　木香(半/兩)真酥白沙蜜(各三/兩)
　　官桂(半兩去粗/皮不見火)
　右件爲細末用青蒿一斤童便五升熬青
　篙汁約二升濾去滓入酥蜜再熬成膏疾
　冷入藥末搜和爲丸如梧子大每服十五
　丸温酒下米飲亦可日進三服如秋冬時
　更入桃柳心七箇與前柴胡散同煎服
貫衆丸去三屍五蟲
　　貫衆(五分殺/伏屍)白萑蘆(三分/殺虫)蜀漆(三分殺/白蟲)
　　厚朴(三分殺/肺蟲)狼牙子(四分殺/胃蟲)
　　殭蠶(四分殺/膈蟲)雷丸(六分殺/赤蟲)雄黄(三分殺/屍蟲)
　　蕪荑(五分殺/差蟲)
　右揀凈焙乾炒令黄色搗爲細末鍊蜜爲
　丸如梧子大川水下五丸三服可漸加至
　十丸二十丸服之二十日百病皆愈三屍
　九蟲自滅服者須齋戒恭敬婦人絶孕服
　之有子
桂心丸神仙去三屍九蟲
　　熟地黄(三/兩)乾漆(半兩/炒)桂心(一/兩)
　右爲細末鍊蜜爲丸如梧子大每服七丸
　米飲送下
雄黄丸又去三屍九蟲
　　雄黄(研)松脂(各一/兩研)
　右溶脂爲丸如蓮子大平旦吞一丸服七
　日三屍盡去
輕骨散治勞嗽
　　烏梅龍膽草胡黄連
　　貝母知母鼈甲(醋/炙)
　　桔梗秦芁柴胡
　　甘草(炙)山梔子(去/皮)人參
　　青篙(酒/煮)阿膠(炒)杏仁(去皮尖/麩炒)
　右件晒乾爲末用好京墨一寸以井花水
　磨調前藥末作餅子如大指頭大透風處
　窨乾二七日方用每服一餅井水磨化又
　用没藥五十磨成一盞於五更又用黄皮
　末二錢同煎數沸却入盞内頻頻打轉通
　口於五更時輕輕起吃纔服了便睡令病
　人仰卧甚者不過三服
蛤蚧散又治勞瘦
　　白茯苓(一兩去烏皮入銚内/慢火炒令燥便住)
　　桑白皮(二兩用酥醋刷炙/五次令黄色紫色)
　　杏仁(六兩湯泡去皮尖雙仁者以紙簟/入鐺内炒令乾入臼内搗爲粉用)
　　(皮紙角出/油盡爲度)
　　知母(用酥醋涮炒令黄熟蛤蚧雌雄一/對入酥醋内浸透慢火炙乾再用)
　　(酥醋刷炙五七次令黄/熟不得燒損無力了)
　　貝母(二兩用酥醋刷炙/令黄色三五次)
　　甘草(三兩捶碎用醋酥須/刷炙三五次令紫黄)
　　人參(一兩大者用酥醋/刷炙三五次令黄)
　　熟乳酥(真好者四十文切作骰子大塊/入銚内溶成汁入陳米醋極酸)
　　(者半升已下和匀同刷炙前藥醋不宜/多用只以四合多爲的庶好刷用否則)
　　(稀/炙)
　右件爲末每服二大錢水一盞煎七分服
　忌油膩冷毒物如久患嗽者初服此藥必
　服鬪嗽加甚須勤服乆則可安須自保惜
　爲妙
治勞熱止損止嗽
　　蛤蚧(一對洗淨/酒醋浸炙)黄芩(半/兩)
　　胡黄連秦芁甘草
　　生地黄熟地黄青蒿
　　人參(炒)柴胡麻黄
　　知母貝母杏仁(去皮尖/雙仁取)
　　(梢各/半兩)鼈甲(一兩酒/醋炙)桔梗
　　龍膽草木香(各一/錢)
　右件爲細末用烏梅姜棗煎服
治虚勞方
　　杏仁(一/斤)
　右用生姜六兩剉碎嗽者加人參四兩剉
　碎同置於新沙鍋内用無根河水一斗燒
　木炭文武火熬水盡爲度去生姜參滓放
　冷每服五七箇杏仁頻頻服之
治傳屍勞瘵方
　右童子便一盞無灰酒一盞以新甆瓶貯
　之取全猪腰子一對於内密封泥日晚時
　以慢火養熟至中夜止待五更初更以火
　温之發瓶飲酒食腰子病篤者只一月效
　平日瘦怯者亦可服此盖以血養血絶勝
　金石草木之藥也
又方以獺肝一具隂乾杵末方寸七日三服
　有效
又方以赤□兒(俗名/王瓜)焙乾爲末温酒調服即
　有效
　　黄帝灸二十一種癆圖并序
　夫人含靈受氣禀於五常攝之乖理降之
　大疾至若岐黄廣記抑有六舊經法單行
　顯靈斯術骨蒸病者亦名傳尸亦名殗殢
　亦名伏連亦名無辜丈夫以元氣爲根本
　婦人以血海爲根源其病狀也髮乾而短
　或聚或分或腹中有塊或腦門結核或卧
　盗汗夢見鬼交雖目視分明而四肢無力
　上氣食少漸至沉羸終延歲月遂至殞滅
　余昔忝任洛州司馬三十日灸活一十三
　人前後差者數通二百里至於狸骨獺肝
　徒聞曩說金牙銅鼻罕見其能未如此方
　扶危救急非止單攻骨蒸兼亦療風或瘴
　或勞或邪或僻患狀旣廣灸愈亦多不可
　具録聊述大概又恐傳說訛謬以誤將來
　今具圖形庶令覽者易於悉使所在流傳
　頗用家蔵不暇明醫旁求立業返魂還魄
　何難之有遇斯疾者可不謹歟





肺俞二穴在第三椎下兩傍相去一寸半是
穴理顛癎嬰氣上氣吐逆返滿脊强寒熱不
食内痛皮癢傳屍骨蒸肺嗽針三分留七分
呼得氣即灸三壯　厥陰二穴在第四椎下
兩傍相去一寸半是穴理遂氣吐嘔心痛攣
結胷中煩悶針入三分留七分得氣可灸三
壯　心俞穴在第五椎下兩傍各一寸半是
穴理心中風狂癎氣亂語悲啼心腹坎滿汗
不出結積寒奶嘔逆不食食物即吐咳腫目
痛不灸通針三分留七分呼得氣即瀉灸三
壯　肝俞穴在第九椎下兩傍各一寸是穴
理口乾中風肢滿短氣不食食物不消吐血
目不明關塞胷痛肩疼寒疝針入三分留七
分呼得氣灸三壯　脾俞二穴在第十一椎
下兩傍各一寸半是穴理腰身脹滿腹肚泄
瀉痢身重四肢不收黄疸邪氣積聚腹痛寒
熱針入三分留七分呼氣灸三壯　腎俞二
穴在第十四椎下兩傍各一寸半上一膈對
是穴理虚勞耳聾腎虚水狀脹攣急腰痛小
便濁膈中疼溺血精出五勞七傷冷嘔脚膝
酸疼拘急好獨卧身腫如水針入三分留七
分呼氣可灸三壯　大杼二穴在第一椎
膈俞二穴在第七椎　膽俞二穴在十一椎
　三焦二俞二穴在十三椎　胃俞二穴在
十三椎　旋俞二穴在第二十椎　仍引灸
四花膏盲爲妙　師令患人平身正直立以
細繩子一條令脚底竪踏男左女右其頭上
大姆指湍高順脚踵引直上至曲䐐中大横
文處截斷患人取穴去處一依銅人又令患
人平坐解髮分開兩邊從髮路沿項直下至
脊繩子頭椎骨上以骨點記之患人亦依銅
人坐也又取繩子中鈎起至鼻住按定截口
吻兩頭了却將此量
　　取穴法






口繩子於點記處平摺拖兩頭勿令少有偏
邪直要端正兩頭記處是穴中心於點處非
穴莫灸又法令患人平身正坐稍縮膊取小
繩子一條拖其兩垂向前繩兩頭高至鳩尾
穴穴在心上頗骨下也便截斷却翻繩子向
背拖繩停心於喉結骨上其繩兩頭雙垂當
脊上中繩子頭便點記　又法取一繩令患
人平坐合口横量準前取繩子兩頭是灸穴
此通前四穴各灸七壯至二十一壯須加至
百五十壯仍停候瘡欲發又將先量口繩子
於前脊椎上垂繩子點處停心竪量以繩子
兩頭是穴點記灸之如前法此名四花穴須
是離日灸之用三月三日採艾極妙灸疾若
了於百日内却愼飲食房室且安心靜眠如
一月覺未全安常如初法於舊穴上再灸之
永除害也灸後仍服藥製方在後余切讀老
叟自序論傳屍之候巳詳如灸心俞穴中取
蟲㨿銅人經云則不可用正如此高高嗣照
世稱良醫雖取穴針灸上古治法不同豈神
聖之功殆不可云
一法當於癸亥日夜二更時六神皆聚之時
解去下體衣服直身平立用筆於其腰上兩
傍微陷處點定鍼家謂之腰眼然後上床合
面而卧每灼小艾炷七壯兩腰眼共一十四
壯勞蟲或吐出或瀉下即可平安斷根更不
傳染
　　　灸後服藥
　　生地黄(汁)青蒿(汁)薄苛(汁)
　　童便好酒(右各二升同/煎成膏入)
　　柴胡(去/蘆)鼈甲(醋/炙)秦芁(各一/兩)
　　麝(另/研)硃砂(各半/兩)
　右五味爲細末入前膏爲丸如梧桐子大
　每服十五丸至二十丸温酒下忌生冷毒
　物
　　又取蟲方
　凡取癆蟲可於三節骨上一穴膏肓二穴
　每穴灸七壯然後喫飲食調理方下藥取
　蟲其蟲或如亂絲或如紅綫者是也
春用雄黄硫黄巴豆(一粒/出油)豆豉(七/粒)
　　右同前藥共和研爲丸如梧子大次用童
　子不喫飯的小便一合酒一盞下
夏用蘆伏子鶴虱硫黄巴豆(一粒/去油)
　　豆豉(七/粒)
　右同前藥丸如前湯使下
秋用錫灰雄雌二黄菉豆粉豆豉(七/粒)
　　巴豆(一粒/去油)
　右同藥爲丸用前湯使下
冬用雄雌二黄錫灰巴豆(去/油)豆䜴(七/粒)
　右爲丸同前湯使下
淨明法中治勞瘵方
　度師玉真先生傳　其方須先鍊度如法
　次以南木香五錢重切碎用新潔瓦器慢
　火煎出濃汁分作二處留出木香渣將在
　一處調朱砂書符用一處調青蒿用青蒿
　九斤重切碎用新潔鐵鍋水煎一日去渣
　取濃汁入前木香渣再煎去渣以前木香
　濃汁一處慢火熬成膏　朱砂五錢重爲
　細末用前一處木香汁調書五炁符及鍊
　度中五炁符燒化入木香汁内就用此化
　開青蒿膏子與患人服切戒勿令患者知
　之務在志誠而爲也仍忌一切外人畜類
　等見之無不神效此方行是法者用之尤
　爲妙也

急救仙方卷之十一





