#+TITLE: 太上老君說了心經--
#+DATE: 2016-06-11 12:27:01
#+SOURCE: github.com/kanripo/KR5c0023 master 7ec6f352                
太上老君說了心經
若夫修道先觀其心心爲神主動靜從心心
動無靜不動了眞心爲禍本心爲道宗不動
不靜無想無存無心無動有動從心了心眞
性了性眞心心無所住住無所心了無執住
無執轉眞空無空處空處了眞
老君曰吾從無量劫來觀心得道乃至虚無
有何所得爲諸衆生强名得道
老君曰吾觀衆生不了其心徒勞浩劫虚役
其神於心無了永劫沉淪依吾
聖教逍遥抱眞

太上老君說了心經







