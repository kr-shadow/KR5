#+TITLE: 太上六壬明鑑符陰經--
#+DATE: 2018-05-12 10:21:57
#+SOURCE: github.com/kanripo/KR5c0258 master de5968e4                
太上六壬明鑑符陰經卷之一履七
昔孫臏與龐涓結義而求師於鬼谷先生學
業軍旅戰鬥之事師因園看菓成實令臏看
之夜忽有一人踰垣而入園中盜菓子食之
臏乃潜身持刀欲捕之乃是白猿也拿住忽
言曰汝勿傷吾身我與天地同生日月並長
混無道炁結化成形吾有玄文汝來日於此
處候吾我傳與汝臏乃長跪而退其猿乃化
白光而去至次日臏乃依期而伺之忽見白
猿自西北乗空而來授臏玄文一卷隨時化
白光東南而去臏將其文而歸本宿房中點
檢一曰六甲天厭一卷一曰六丁天厭一卷
遺其頭尾不知是何名目分上中下三卷因
曰指其白猿爲名也
凡習此法道可清淨一百日不可食禁戒之
物虔心若習百日使人不見其形鬼神不聞
其聲此道最禁不傳非人皇天若怒恐招其
咎可宜祕之
　　　混元式



　
　　　混元式呪
混元一象陰陽未分天一眞道萬化成形
或現或隱出幽入冥千兵萬卒豈見吾形
急急如律令
　此法於冬至日夜用清茶酒果鹿脯油燈
　素食奇香金錢雲馬各三分及用青帛長
　八寸闊三寸用新筆朱砂造青詞請
　三清玉皇至三更子時對聖左手執帛右
　手朱砂筆望西北念呪四十九遍取炁四
　十九口吹在帛上并壇上供養至五更初
　告神燒紙即獻狀罷散起壇了以青袋盛
　式懸於神室中以冬至夜爲始每夜至三
　更子時面北焚香拜跪左手執式帛右手
　執劍念呪七遍取西北炁七口吹式并劍
　上及渾身歩斗罡了放在心頭中乗天門
　過太陰望天藏去八方之中無一見者






　　　天元式
天元一炁　陰陽未分　混合升降　上下交生
藏含萬物　吾形遂形　使人不見　使神不聞
急急如律令
　此法於冬至夜與混元式祭物青詞具同
　亦用青帛書符行持畢用青帛袋盛之每
　夜亦如此行持一百日大有神驗取天門
　炁

　　　天元符







　　　地元式
天元降炁地發方生陰陽和合一降一升
造化萬物　隨物成形　吾身應化　或匿或神
急急如律令
　此法於立春日夜用茶酒祭物與混元式
　皆同用黄帛長一尺闊五寸朱書造青詞
　至三更子時對聖左手執朱筆望西南念
　呪四十九遍取炁四十九口吹在帛上書
　式了放在壇上供養至五更初罷散從立
　春日夜爲始每夜至三更子時燒香拜跪
　望西南念呪七遍取炁七口吹在式并劍
　上及渾身上歩斗罡了行持同混元式
　　　地元符如用光明堂入九地望天藏主






　　　人元式
陰陽定位萬物纔分天地造化物物成形
吾習神式　出入幽冥　或顯或伏　隨物逐情
急急如律令
　此法於立春日夜造青詞供養之物與混
　元式同用青帛長八寸闊三寸依前法行
　持望西北念神通自在出幽入冥
　　　人元符





　　　二儀式
太極氣變　兩儀交分　散化萬物　伏匿吾身
或隨物化　舉意皆成　千軍萬寇　如瞽如盲
急急如律令
　此法立夏日夜供養祭物同前





　　　三才式
陰陽開闢　三才炁分　造化萬物　萬木發榮
吾身習化　萬物變形　吾步天罡　藏隱吾兵
急急如律令
　此法於立夏日用青帛八寸闊三寸供養

　同前行持亦如前東炁




　　　四序式
三才既立四序化生春生夏長秋成冬停
吾徐習化　物物隨形　吾兵入卒　寇軍皆盲
急急如律令
　此法於立夏日夜用白帛九寸闊四寸祭
　物同前望西方念呪行持同混元式西炁




　　　　　　　　　　　　　　

　　　五行式
天眞太素　壬癸之精　内應腎藏　上應水星
吾今習化　物物隨形　或匿或顯　舉意而成
急急如律令
兩儀初列　南方火星　丙丁正炁　火陽之精
内合心藏　上合火星　吾今習化　隨物化形
藏現自在　舉而成形　急急如律令
三才萬物　萬物皆榮　甲乙正炁　東華帝君
内合肝藏　上應歲君　吾今習化　隨物成形
急急如律令
西方白獸　庚辛之精　内合肺藏　上應金星
吾今習化　萬物成形　或伏或顯　出入幽冥
急急如律令
中央戊己　四季旺神　内合脾藏　上應鎭星
吾今習化　萬物立成　吾匿吾見　自在神通
急急如律令
如傳持五行式立春木旺立夏火旺立秋金
旺立冬水旺四季日土旺用事木旺日夜受
木式火旺日夜受火式金旺日夜受金式水
旺日夜受水化式四季旺日夜受土化式各
用供養祭食與混元式同用
　　　水化式




　右符用皂帛六寸以皂袋盛之取北方炁
　念呪吹在袋上
　　　火化式




　
　右符用緋帛七寸以緋袋盛之取南方炁
　念呪吹在袋上
　　　木化式



　右符用青帛八寸以青袋盛之取東方炁
　念呪吹在袋上

　　　金化式




　右符用白帛九寸闊四寸取西方炁
　念呪吹在袋上
　　　土化式



　右符用黄帛五寸中央取土炁念呪吹在
　袋上




　已上人元式至五行式先蓬星過地户望
　天藏去愼勿反顧出入萬兵之中如無人
　處之境

　　　六丁式



　右丁卯符用青帛八寸書符呪曰
　丁卯之陰　兔首人身　姓孔名林　吾呼降神
　助吾習化　威攝萬兵　藏吾藏吾　出入幽冥
　急急如律令





　右丁巳符用緋帛七寸書符呪曰
丁巳之陰蛇首人身姓盛名叔吾呼降神
助吾習化威攝萬兵藏吾藏吾視吾皆盲
急急如律令




　右丁未符用黄帛五寸書符呪曰
丁未之陰羊首人身姓屈名旺吾呼降神

助吾習化威攝萬兵藏吾藏吾出入幽冥
急急如律令




　右丁酉符用白帛九寸書符呪曰
丁酉之陰雞首人身姓楊名清吾呼降神
助吾習化出入萬兵隱藏吾形視吾者盲
急急如律令



　


　右丁亥符用皂帛六寸書符呪曰
丁亥之陰　豕首人身　姓石名靖　吾呼降神
助吾習化　隱跡藏形　出入萬軍　如遊無人
急急如律令



　右丁丑符用黄帛五寸書符呪曰

丁丑之陰　牛首人身　姓費名陵　吾呼降神
助吾習化　隱跡藏形　出入萬軍　如瞽如盲
急急如律令
　此法各于其日夜同混元式供養之物及
　青詞獻狀同至三更子時左手執色帛右
　手執朱筆各依本位念呪四十九遍取炁
　四十九口吹在帛上并筆了各書式於壇
　上供養至五更初如混元式罷散了以逐
　色帛袋盛之懸於神室中授持次日夜三
　更燒香拜跪左手執式右手執劍逐方呪
　七次取炁七口吹於式上并劍上及渾身
　上歩斗罡云



　　　六甲式



　右甲子符用皂帛八寸書符呪曰
甲子陽神　鼠首人身　黑龍爲甲　龍韜虎巾
助吾習化　隱藏吾形　萬卒千騎　視吾皆盲
急急如律令



　右甲寅符用青帛八寸書符呪曰
甲寅陽神　虎首人身　青龍爲甲　取吾藏形
使吾威攝　萬寇皆驚　或見或隱　人神不聞
急急如律令



　右甲辰符用黄帛八寸書符呪曰
甲辰陽神龍首人身黄龍爲甲助吾威靈
藏吾元化吾化吾形出入萬衆如入無人
急急如律令



　右甲午符用緋帛七寸書符呪曰
甲午陽神馬首人身赤龍爲甲紅袍絳巾
助吾威攝萬寇伏驚藏吾現吾逐物化形
急急如律令



　右甲申符用白帛四寸書符呪曰
甲申陽神猿首人身白龍爲甲手執神鋒
助吾習化隨物成形威攝萬懼隱藏吾形
急急如律令



　右甲戌符用黄帛五寸書符呪曰
甲戌陽神　狗首人身　黄龍爲甲　威伏寇兵
助吾行化　隨物化形　藏形隱體　人神不聞
急急如律令
　此法各於當日夜同混元式供養之物其
　青詞獻狀皆同至三更左手執逐色帛右
　手執筆各隨方位念呪四十九遍取炁四
　十九口吹在帛并朱筆上書式了於壇上
　供養至五更罷散各用逐色帛袋盛之懸
　在神室中子日夜受次三更燒香拜訖左
　手執式右手執劍隨方念呪七次取炁七
　口吹在式劍渾身上歩斗罡依前法行持



前後二法如此習之百日大神通一如混元
式
　已上六丁六甲式乗六丁六甲遊行九地
　望天藏去勿反顧也

太上六壬明鑑符陰經卷之一














　
太上六壬明鑑符陰經卷之二履八
　　　造褙子式
上帝勑命　法褙遮形　雲霧單吾　藏匿吾身
千兵萬卒　視者皆盲當吾兵者死順吾兵者生
急急如律令





　於甲子日或於六甲日夜用前式供養之
　物及青詞獻狀皆同至三更左手執法褙
　右手執筆望西北念呪四十九次取炁四
　十九口吹在法褙上筆上左裾書朕了右
　裾書陰了後裾書隱藏吾體急急如律令
　當背縫上書了又書式了壇上供養至五
　更將褙子左手執褙子焚香度過披挂了
　右手執劍左手恰天罡訣念呪七遍取炁
　七口吹身上歩斗習百日披挂褙子上陣
　被光彩射寇軍自使百歩外不能近害便
　使相近不見其形如皂褙子於庚申日造
　用二丈二尺一丈二尺造打甲袍子勢






　已上法褙如入萬兵圍住但出天門入太
　陰遊九地去天藏路出萬人不見於持受
　褙子時壇上受抺額用三尺六寸紅羅左
　手執羅右手執筆念呪四十九次取炁四
　十九口吹在羅筆上書抺額中心了放於
　壇上供養
　　　呪曰
南方炎帝火鈴君太陽眞火熒惑星火輪炎
光列尊神流火萬里照寇軍眼如盲瞽皆不
見形使寇軍敗我軍安寧急急如律令


　　

　　　造器械式
八大金剛　四大神王　北極四將　助神助光
六丁六甲　神鋒神光　射寇軍亡　反吾者傷
急急如律令
　此法於戊午日造器械於甲子日夜受用
　依混元式至三更左手執緋帛三寸右手
　執筆呪四十九次取北炁四十九口吹筆
　帛上書式了放在壇上供養至五更罷散
　了以緋帛爲袋子盛懸神室中至丁卯日

　早入室於器械軍中竿子上當於神室中
　本命旺地如要用時左手執械右手執淨
　水望北方念呪取炁七口吹在水中呷一
　口噀器械上都磨摸遍用之使寇軍走避
　不得不敢親近也
張飛鎗關公刀
當助明王　烽塵永亡　今吾威震　四壁八方
急急如律令




　　　
　　　六甲厭式
臣某爲某人駡天駡地不忠不孝父母欺謀
國君臣某謹依六甲神箭厭令某人病不活
不語疼死除國之黨臣滅欺謀國君父母不
孝不忠賊叛之徒臣某謹請天厭神王日厭
神王時厭神王六丁神箭厭王伏望聞請速
降靈驗助厭令某人病不語疼痛吾厭法東
行樹木摧折吾厭法南行炎光消滅吾厭法
西行金剛裂缺吾厭法北行江海水竭吾厭

法上行雲星光暗吾厭法下行地皮破裂吾
厭法到神神安神和吾厭不忠不孝欺君謀
主臣某人立患不語心疼痛死法到奉行急
急如律令
　此法於六丁日六甲日各受其式亦如混
　元式供養青詞罷散至五更每夜左手執
　本甲與丁色帛右手執朱筆各望本方念
　呪取炁四十九口吹帛筆上各書本式依
　次放壇上供養至五更罷散了各以逐色
　帛袋盛之懸在神室中要用依法式用厭

　七日內必死也
　　　六甲神厭符



　右甲辰符用黃帛五寸



　右甲寅符用青帛八寸



　右甲午符用緋帛七寸



　右甲申符用白帛九寸





　右甲戌符用黃帛五寸



　右甲子符用皂帛六寸
　　　六丁神厭符


　右丁卯符用青帛八寸



　右丁巳符用緋帛七寸



　右丁未符用黃帛五寸





　右丁酉符用白帛九寸



　右丁亥符用皂帛六寸


　右丁丑符用黃帛五寸





圖畫一人如讎人狀以頭抵讎人住處方位
讎人本命死日絶日及於絶死時去自家宿
房中去讎人死絶五絶命絶時絶體絶方位
去人背上書式左手執人右手執筆望本方
念呪四十九次取本方炁吹在讎人身影上
并筆上了書朱書於心頭寫年月日時姓名
用本方式位已按箭以箭去心上刺下一寸
念呪一遍取本方炁吹在人箭上及人住處
方位上再取一口炁吹在人箭上如此七遍
七呪按前釘可及一寸每日一次於本命死
時造式一次至五日其人救不得如五日裏
拔了箭人却安全用七日其人必死如死時
及人箭死地埋之此法不可亂傳恐折後人
壽如有不忠不孝欺君謀主賊可立應也
　　　造神鎗法式
帝敕八神護佑神鎗賜與良將破寇展暉
輔吾明主烽塵永亡今吾威震四塞貢王
急急如律令






　此法於甲子日夜祭供養青詞獻狀依混

　元式至三更子時左手執青帛三寸右手
　執筆念呪四十九次向西北取炁四十九
　口吹在帛筆上書了式放壇上供養至五
　更散以青袋盛之懸神室丁卯日入在倉
　庫中竹竿子繫之眞武或九天玄女在鎗
　頭上以傘遮之不出入於本命旺方用香
　果子供養逢初七十七二十七日焚香供
　養或錢馬行軍放於帳前本命旺方立著
　如有喜事鎗響報三聲尊官喜一聲親喜
　二聲灾四聲有厄五聲是神執應靈驗也


太上六壬明鑑符陰經卷之二







太上六壬明鑑符陰經卷之三履九
　　　九星式
天英天任　尊星降臨　天柱共集　呼召天心
天禽破賊　天輔威靈　天衝誅寇　天内藏形
急急如律令
　此法於夏至日夜三更同前左手執本星
　式帛右手執筆呪四十九次取九星方位
　上炁四十九口吹在帛筆上書式了壇内
　依方位排列供養至五更散了各以本色
　帛袋盛之懸於神室中次日夜三更焚香
　拜了左手執式右手仗劍將式香烟上度
　過念呪七遍取炁七口吹在帛劍身上歩
　斗習之
　　　九星符



　右天英符用緋帛七寸





　右天任符用黃帛五寸



　右天柱符用黃帛五寸



　右天心符用白帛九寸



　右天禽符用黃帛五寸



　右天輔符用黄帛八寸





　右天衝符用青帛



　右天內符用黃帛五寸



　右天蓬符用皂帛六寸




　右數斗如出入時先入甲次入乙方入丁
　次去天藏勿返顧使人不見形神不聞聲
　　　十干式
甲乙丙丁戊己庚辛壬癸十干尊神威靈
吾習神式出入幽冥破敵賊寇攝滅烽塵
急急如律令
此法於甲子日夜同混元式至三更左手
執帛右手執筆呪四十九遍取十方炁四
十九口吹在筆帛上書式了壇内供養至
五更散各依本色袋懸於神室中本方位
次日三更夜拜燒香依法同習之
　　　十干符



　右甲符用青帛八寸


　右乙符用青帛八寸



　右丙符用緋帛七寸





　右丁符用緋帛七寸



　右戊符用黃帛五寸



　右已符用黃帛五寸



　右庚符用白帛九



　右辛符用白帛九



　

　右壬符用皂帛六寸



　右癸符用皂帛六寸
天罡指處十干尊神助聖威力破滅賊軍
或現或隱出入幽冥急急如律令



　　　十二支神式
子丑寅卯辰巳午未申酉戌亥十二支將聞
請降臨禀奉帝敕藏吾身隱吾兵急急如律
令
　此法於甲子日夜如混元式同至三更子
　時左手執本色帛右手執筆呪四十九遍
　取十二方炁四十九口吹在帛筆上書式
　了壇内排列供養依位立至五更罷散了
　各本色帛袋内盛之懸於神室中次日三

　更依前習之
　　　十二支符



　右寅符用青帛八寸



　右卯符用青帛八寸



　右辰符用黃帛五寸



　右已符用緋帛七寸





　右午符用緋帛七寸



　右未符用黃帛五寸



　右申符用白帛九寸



　右酉符用白帛九寸



　右戌符用黃帛五寸





　右亥符用皂帛六寸



　右子符用皂帛六寸



　右丑符用黄帛五寸

　　　十二月式睨曰
天乙貴神騰蛇朱雀六合勾陳青龍天后
太陰尊神玄武大常白虎威靈天空掌史
十二神君能破賊寇能匿隱兵能入萬衆
使不聞聲當吾者死視吾者盲急急如律令
　此法於甲子日夜供養同混元式至三更
　左手執逐物色帛右手執筆念呪四十九
　遍取本方炁四十九口吹在帛筆上書式
　了放壇上供養至五更散於各色袋盛之
　懸於神室中次日夜依此習之百日有驗

　　　十二月符



　右天一符用黃帛五寸



　右騰蛇符用緋帛七寸


　右朱雀符用緋帛七寸



　右六合符用青帛八寸





　右勾陳符用黃帛五寸



　右青龍符用青帛八寸



　右天后符用皂帛六寸


　右太隂符用白帛九寸



　右玄武符用皂帛九寸





　右太常符用黃帛五寸



　右白虎符用白帛九寸



　右天空符用黃帛五寸



　　　十二月將式
登明河魁從魁降傳送小吉勝光魯神太一
天罡太衝藏形功曹大吉神后純陰伏逆卒
能伏賊軍出入萬衆視我者盲急急如律令
　此法於甲子日夜依混元式供養至三更
　左手執帛右手執筆念呪四十九遍取本
　方炁四十九口吹在帛筆上書式於壇内

　供養至五更散以袋盛之懸於神室中次
　日夜依前習之百日有驗
　　　十二月將符



　右登明符用皂帛六寸


　右河魁符用黃帛五寸



　右從魁符用白帛九寸



　右傳送符用白帛九寸





　右小吉符用黃帛五寸



　右勝光符用緋帛七寸


　右太一符用緋帛七寸



　右天罡符用黃帛五寸



　右太衝符用青帛八寸





　右功曹符用青帛八寸



　右大吉符用黃帛五寸


　右神后符用皂帛六寸

　　　八門式
休生傷杜景死驚闇八門神降藏隱吾骸
吾形伏匿神不見來人不見去藏隱塵埃
急急如律令
　此法於甲子日夜同混元式供養至三更
　左手執帛右手執筆念呪四十九遍取八
　門方位炁四十九口吹在帛筆上書式了
　枚壇内供養至五更散懸神室中次日夜
　三更焚香拜而習之百日大有驗

　　　八門符



　右休符用白帛五寸



　右生符用黃帛五寸


　右傷符用青帛五寸



　右杜符用白帛八寸





　右景符用緋帛七寸



　右死符用黃帛五寸



　右驚符用白帛九寸



　右開符用白帛九寸
八門神式步斗用前斗先入戌次巳入丁次
九地望天門藏步斗直去勿返顧
　　　太一式
君基臣基民基星大遊小遊直符四神天一
地一五福星君天尊地符天月計神天繫諸
將主客須分參將五行三風五雨天星時勃
太陰赤靈吾承勑命聞請降臨式出水火式
起暴風驟雨雷電隨吾意成式藏吾體或隱
吾眞出入萬衆無一見形急急如律令
　此法冬至日夜依混元式供養至三更左
　手執帛右手執筆念呪四十九遍向北取
　炁四十九口吹在帛筆上書式了壇内供
　養至五更散各袋盛之懸神室中次日夜
　依前習之大驗
　　　太一符

　　　　　　　　　　　　　(君基可威/萬米化易)
　　　　　　　　　　　　　(萬形)

　　　　　　　　　　　　　(臣基平地)
　　　　　　　　　　　　　(生大火也)

　　　　　　　　　　　　　(民基平地)
　　　　　　　　　　　　　(生大水)

　　　　　　　　　　　　　(大遊日行/萬里見物)
　　　　　　　　　　　　　(藏形)



　　　　　　　　　　　　　(小遊入大/水不溺)

　　　　　　　　　　　　　(天一八大/火不焚)

　　　　　　　　　　　　　(地一透/石入地)


　　　　　　　　　　　　　(直符随/物化形)
　　　　　　　　　　　　　(四神随/物化形)

　　　　　　　　　　　　　(五神取/物金玉)


　　　　　　　　　　　　　(天尊藏)


　　　　　　　　　　　　(隱萬衆)

　　　　　　　　　　　　(帝符威/伏萬兵)


　　　　　　　　　　　　(天皇萬/里現形)


　　　　　　　　　　　　(五行随/物化形)

　　　　　　　　　　　　(三風起/惡風)


　　　　　　　　　　　　(五風起/惡風)


　　　　　　　　　　　　(時勃起/雷電)





　　　　　　　　　　　　　(起雨)

　　　　　　　　　　　　　(火朱起/惡風飛)


　　　　　　　　　　　　　(太隂晝/化夜明)


　　　　　　　　　　　　　(赤靈夜/作晝明)

　柔日禹步與罡呪同





凡剛日步陽禹柔日步陰禹先從天門入地
户過太陰遊九地望天藏去禹步直去勿返
顧諸太一皆步死禹步其神通靈驗無不應
也但清淨志心依式習之上聖無虚唯人自
懷也若初出軍征伐定良日吉時將軍兵自
出天門大將軍在前鋒佐軍呪曰
天圓地方六甲九章四時五行赤青白黄太
一將兵日月爲光禹爲陰道强爲避兵蒼龍
扶左白虎行營玄武先列辟除凶殃北斗誅
伐祛除不祥吾神助我周遊八方當吾者死
值吾者亡我是北極之曾孫今日將兵欲出
天門并地户賊軍方上刀戟弓弩盡摧折莫
敢害我急急如律令
　呪訖引兵百歩勿令衆返顧大吉
黄帝曰自甲子時至癸酉時十時中有風逆
起不能行軍大不祥也須是看西面風起被
頭赤足皂衣仗劍正立念呪七遍其風自轉
呪曰
逆風賊風　大吉多凶　神氣相和　上下相通
避我避我　回我返英　急急如律令
　念畢例行七歩西面噀之其風立轉
甲戌至癸未十時中有逆風時南行五百步
必逢一蛇其色赤當於路乃東行五百步必
有陽人著白衣手持兵器如呪七遍
戌時燥風起諸神皆回避當者必誅亡滯者
遭萬死聞此清華聲風迴立入地急急如律
令
　念畢隨風噀之其自轉(如午時則云午時/燥風起餘倣此)
　回凶作吉此法金櫃所藏也不可亂傳
　　　祭風式
三風五風玉排八風氣烏尊星翼軫星君吾
今啓請明永敕行急急如律令
凡祭風依式立起矣吹木壞屋飛石折木林
順吾軍陣逆賊軍助國安民行正道驟炯塵
收强度土四寨明朝貢明主振天下太平貢
道化民安於庚申日夜混元式同供養至三
更左手青帛或白五寸闊三寸三分右手筆
望西方念呪四十九遍取炁四十九口吹帛
筆上書式了放壇上供養至五更散以逐色
囊盛之懸在神室中次日夜三更先焚香左
手執式右手執劍香上度過念呪七次取炁
七口吹在式劍上渾身步斗罡習之百日可
用如用時望敵軍陣先列七箇相去一尺四
寸如七星斗勢各面北執角皂衣散髮赤足
面北行式將自己赤足披髮皂衣左手執式
右手執劍望敵人自己步罡了令各人吹角
鳴以式望巽宫望敵軍執式角聲絶其風暴
起逆吹敵人軍即起式乗風擊敵人軍大破
賊兵





　　　祭雨式
天尊地符　天皇尊星　太乙會合　造化雨霖
清龍部領　雨師同行　風伯雷公　逆雷飛聲
急急如律令
　此法於壬子日夜同混元式供養至三更
　左手執青帛八寸闊三寸六分右手執筆
　念呪四十九次取北方炁四十九口吹在
　筆式書了放在壇上供養至五更散次日
　依前法行持百日如用時令七人童子著
　青衣散髮手執淨水盞面北相去一尺四
　寸列如七星斗勢自己披髮著皂衣右手
　執劍左手執式歩斗柄指敵軍執淨水盞
　念呪向軍仆倒於道地其雨立降逆灑賊
　軍乗勢擊之破賊軍兵大敗也



　　　童子念呪
九江四海五湖龍君部領雷公雨師同行
風伯雷迸暴雨霖霖風雹霹靂傷打賊軍
急急如律令



　　　平地成河式(舊本/無呪)
　此法於壬子日夜同混元式供養至三更
　左手執皂帛右手執筆念呪四十九遍取
　北方炁四十九口吹帛筆上書式了壇内
　供養至五更散以皂袋盛之懸於神室中
　次日夜三更焚香左手執式右手仗劍香
　上度過呪七次取炁七口吹在帛劍渾身
　上歩斗劍畫地式横路不能前進倒回若
　習之百日無不驗




　　　平地生火式
火君火君　太陽尊星　火輪炎帝　眞火丙丁
速降眞火　欄路截兵　急急如律令
　此法於丙丁日夜同混元式供養至三更
　時左手執緋帛右手執筆望南方念呪四
　十九遍取炁四十九口吹在帛筆上書式
　了放壇上供養至五更散次日夜依前法
　行持百日有驗行時以同前行勿返顧






　六甲爲青龍六乙天蓬六丙眀堂六丁大
　陰中六癸天藏六己地户六癸日六癸時
　天公日
　入山大忌正午一亥三申四戌五未六卯
　七申子八申子九寅十辰未十一己丑十
　二寅
　入山良日甲子甲寅乙亥乙巳乙卯丙戌
　丙午丙辰已上大吉
　大盡忌三日十一十五十八二十四二十
　六三十日此日入山大不吉利
　小盡忌一日五日十三十六二十六二十
　八此日入山大不吉萬事不利




　
　　表一通
奉道弟子臣某謹齋沐投詞誠惶誠恐稽首
頓首再拜上啓
太上開天執符御曆含眞體道金闕昊天玉
皇上帝玉陛下臣伏以大道無形實不言而
善應微誠有禱惟恪謹而必通敢瀆
高明敬陳卑悃伏念臣某塵凡幻質賦性愚
蒙幸逢正法用是皈依曩傳猿書四卷以白
命名今用習式七靈立壇備潔伏願
高眞降鑒列聖垂慈俾道心開發典法洞明
籌奇畫以征成敵無敢犯步神罡而振旅彼
莫能知誓勤香火仰報
穹蒼臣某無任瞻
天望
聖激切屏營之至謹言
　　　方函
　謹謹上進具位臣姓某謹外封
　金闕門下













太上六壬明鑑符陰經卷之三




:JUAN: 
太上六壬明鑑符陰經卷之四履十
　　　急則從神緩取門
三元經曰謂有急事不得擇時并三奇吉門
并吉門當天一所居之宫及直符之神若緩
可待三奇而去天上六戊之宫所以常爲天
門也
　假令冬至上元陽一局甲巳之日平旦時
　天一加六丙於八宫直符在一宫若有急
　事可東北天一下正北直符并六戊下皆
　吉
三元經曰凡出兵六戊也乃天門入地户乃
六己過太陰六丁也乗青龍六甲也若居之
百戰百勝
　已上係出天門入地户過太陰乗青龍假
　令冬至上元甲巳之日夜半生初起兵出
　天門子入地户巳過卯乗子地百戰百勝
　　　又術曰
凡出天上六戊在天一宫天上地户在九宫
天上太陽在七宫居天上青龍在一宫
　　　避形遁跡
伍子胥曰若欲遁形者乗青龍六甲也過明
堂六丙也出天門六戊也入地户六己也過
太陰六丁也取草折半障人中半置卯地而
入酉地去人無見者過太陰時呪曰
天翻地覆　九道皆塞　有來追我　至比不及
徑入天藏　慎勿返顧　庚爲天獄　辛爲天庭
壬爲天牢　避之抵之　即被束縛　急急如律
令
　　　玉女反閉局
經曰玉女反閉者在室中六尺在庭六步在
野外六十步並以六爲數先定其筭訖陳以
左手把六筭子各長一尺二寸以杜荆爲之
如無不拘右手執刀面旺方吸旺氣旺神叩
齒十二禱心事背旺方立呪曰
　維某年月日時某謹請天地父母六甲六
　旬十二時神青龍蓬星天上玉女六戊藏
　形之神某好樂長生之術行不擇日出不
　問時今欲遊行爲某事欲大臣拔天文請
　玉女畫地布局出天門入地户閉金關乗
　玉女青龍白虎朱雀勾陳玄武六合六甲
　六神十二時神乗而行到某所在右巡處
　隱處隨卧隨起辟除盜賊鬼神消亡君子
　見我喜樂倍常小人逢我懼躍惶惶男女
　見我供侍酒漿百惡鬼賊當我者亡今日
　禹步上應天罡玉女侍傍下辟不祥萬精
　厭伏所向無殃所治病差所攻者開所擊
　者破所求者得所願者就帝王大臣二千
　石長吏見我愛如赤子今日請玉女大臣
　隨我者進
　所請畢閉炁以刀左旋畫地爲局以今日
　辰上爲始無刀以指意布十二辰時八干
　四維却從當日干上入局戊日從乾入己
　日從坤入





　畫局訖取中心下排東西南北布十二神
　八干四維之位
假令甲日便從甲地入局内乙日從乙地入
局丙日從丙地入丁日從丁地入戊日從乾
地入己日從坤地入于局手把六筭補禱祝
禮子四方曰
　請東方功曹太衝天罡青帝甲乙大神降
　于局衛我身形
　請南方太乙勝先小吉赤帝丙丁大神降
　于局
　請西方傳送從魁白帝庚辛大神降于局
　請北方登明神后大吉黑帝壬癸大神降
　于局
請四方訖便從今日日辰上下第一筭子上
下第一筭丑上下第二筭寅上下第三筭卯
上下第四筭辰上下第五筭巳上下第六筭
但兩支夾一干先成爲天門後成爲地户若
四件日地户不成取初筭安第七午上命起
自然成地户退身少許而行呪運籌喝筭云
　鼠行失穴入狗　市移子上筭安戌上大
　呼青龍下
　牛食兔菌食甘草　移丑上筭安卯上大
　呼朱雀下
　猛虎逡巡來入巳　移寅上筭安蛇上大
　呼勾陳下
　兔入牛欄伏不起　移卯上筭安丑上大
　呼白虎下
　龍入馬廐因留上　移辰上筭安午上大
　呼玄武下
　螣蛇宛轉來申裏　移巳上筭安申上大
　呼六合下
　馬入龍泉飲甘水　移午上筭安辰上
　雞羊易位來酉裏　移未上筭安酉上
　猿猴匍匐北奔豕　移申上筭安亥上
　雞飛撲落羊欄裏　移酉上筭安未上
　狗入鼠穴抱其子　移戌上筭安子上
　猪入虎窟自投死　移亥上筭安寅上
　　　呪曰
乾尊耀靈　坤順内營　二儀交泰　六合利貞
配天享地　永寧肅清　應感玄黄　上衣下裳
震離坤兑　翊贊扶持　乾坎艮巽　虎步龍翔
今日行筭　玉女侍傍　追吾者死　捕吾者亡
牽牛織女　化成江河　急急如律令
子日立在前行八干四子日玉女從庚上周
而復始乗之而去去有呪當呼玉女所在若
在庚上便呼庚上玉女速來護我無令邪鬼
侵我人莫見我見者以爲束柴獨開我門而
閉他人門呪訖即便閉門而去夫欲遠行見
貴人上官赴任者當出地户入天門乗玉女
而行呪曰
天門天門　今日唯良　玉女侍我　左右遊傍
遊行四出　不逢禍殃　君子一見　喜樂未當
所求如意萬事吉昌急急如律令
夫欲入陣掩車之事避兵逃難伏匿殯葬凶
事即出天門入地户乗玉女而去呪曰
諾諾譯譯行無擇日返無擇時隨斗入户與
神俱遊天地反覆心中所欲皆得隨意使汝
迷惑以東爲西以南爲北知我者使汝不得
以筭閉門而去乗玉女呪曰
玉女玉女天神之母護我保我與我侍行到
某鄉里杳杳冥冥人莫見我聞聲鬼神莫睹
其情善我者福惡我者殃百邪鬼賊當我者
亡千萬人中見我者喜急急如律令以刀畫地如後
律令律令四縱五横萬鬼潜形吾去人裏呵
吾者死叱吾者亡惡吾者自受其殃急急如
律令
　　　十二局天門地户玉女返閉立成
　(立成日　天門　地户　玉女　立成日　天門/地户　玉女)
　　　(子　丙　乙　庚　午　壬　辛　甲/天門　地户　玉女　天門　地户　玉女)
　　　(丑　丙　乙　辛　未　壬　辛　乙/寅　丙　乙　乾　申　壬　甲　巽)
　　　(卯　庚　丁　壬　酉　甲　癸　丙/辰　庚　丁　癸　戌　甲　癸　丁)
　(　　巳　庚　壬　艮　亥　甲　丙　坤)
　此法如不敬心祈祝降神不專然呪筭則
　無驗矣
　　　門下十干神名
王璋曰門户神名出軍行速出入亦宜用之
門神名者
　甲子旬户名公孫齊門名徐義解履而去
　甲戌旬户名徐何門名天可市仰呼而去
　甲申旬户名石戰門名司馬光解冠而去
　甲午旬户名于可門名石衆解衣振迅而
　去
　甲辰旬户名司馬勝門名公孫錯解髮更
　結而去
　甲寅旬户名司馬强門名公孫光解帶而
　去
　諸將出入行無多少住止必須達地以六
　爲法若卒急大將列士卒左旋入太陰中
　呼門户神名呪曰
某甲有急佐我匿我藏我無使敵我覆我蓋
我五兵俱摧當我者死視我者亡即使敵人
冥冥嘿嘿視我迷惑爲我亂兵魂魄使敵人
不敢起呪訖令士卒左轉直去慎勿返顧藏
於六癸六癸者假令甲子旬六癸在酉
　　　欲行千里岀門法
六甲九章天圓地方四時五行日月爲光禹
步開道蚩尤避兵蒼龍扶轂白虎扶符熒惑
前引辟除不祥北斗誅伐除凶去殃五神從
我周旋四方當吾者死向吾者亡左右杜稷
盜賊伏藏行者有喜留者有福吾神佑我所
須者得急急如律令
　　三奇吉門禹步
出六乙門禹步三呪曰
白虎除道路當前與吾慎勿悮仁德之事即
便來助
出六丙門禹步呪曰
天罡揚威當從青龍與白虎行諸天賊及天
虜敢有不從伏天斧
出六丁門禹步呪曰
玉女名神母呼而向之道在所當從斗標入
斗裏清冷泉兮神草折以自障形慎勿顧凡
出三奇事速不得呪去志心信之驗矣慎勿
返顧
　　　眞人禹步斗罡
經曰天一步斗可以通神當以夜半居星下
用白堊畫作九星斗間相去三尺從天罡起
禹步隨作次第之居魁前逆步之正仰天英
而歌斗經誦前至天英便立右足並呼星名
依經步之左右足便遞履之如後百日爲之
即與神人通祕密勿傳非人歌曰
斗有妙兮十二辰承光眀兮威武陳氣髣髴
兮如浮雲七元變化兮有吉凶因律兮治甲
兵履天英兮度天任清冷泉兮可陸沉拔天
柱兮擁天心復此度兮登天禽倚天輔兮望
天衝入天蓬兮出天内斗道通兮出剛柔入
幽冥兮千萬歳



步斗畢呪曰六甲九章天圓地方四時五行
青赤白黄太乙爲師日月爲光禹步開道蚩
尤避兵青龍扶轂白虎侍行熒惑前引掃除
不祥北斗誅伐袪除禍殃五神導我周遊八
方當我者死妬我者亡左杜右稷寇賊伏藏
行者有喜留者有福萬神護我永無盜賊急
急如律令
　　　六甲陰符
　甲子旬陰符在丁卯其神兔頭人身
　甲戌旬陰符在丁丑其神牛頭人身
　甲申旬陰符在丁亥其神猪頭人身
　甲午旬陰符在丁酉其神雞頭人身
　甲辰旬陰符在丁未其神羊頭人身
　甲寅旬陰符在丁巳其神蛇頭人身
凡畫符畢以錦囊盛之大將隨身用兵時便
出其旬之符於囊外指敵人敵人自潰
凡取木時先齋戒取酒一斗鹿肉三朐醮祭
之法以白茅爲藉北向再拜呪曰
杜荆之先百鬼之神曾爲某甲與子俱遊六
甲之陰百鬼之神與子俱遊變化某身以子
遊者莫敢不伏謹以清酌嘉脯奠而饗之祭
訖再拜凡三呪具畢乃伐木勿令穢污亦勿
犯五辛之物乃畫符以六甲之日夜半醮祭
之亦勿令人見先持受之法齋戒五日沐浴
素潔清心一念仍畫符以六甲之日夜半醮
祭於壇之上一二尺外將方十二支開十二
辰以竹爲筭筭長三尺隨地方色列之在壇
上六甲之符置於壇上依位以五色繪綵各
三尺五寸爲藉置於六位酒各二杯肉三朐
鹽一杯向庚再行拜跪呼其方四堂之長六
甲陰神及門户名者其符長九寸闊二寸厚
二分
　假令甲子日陰神符在卯再拜呼其神名
　而呪曰以縫囊盛之以旬陰神於囊外指
　對陣敵人敵人自畏伏若倉卒無壇略畫
　壇祭之驗也
　　　行軍禳風法
遁甲者云軍行遇惡風旗竿倒放四窮上土
作泥人長七寸執桃弓葦箭遂執桃刀披髮
向風三叩齒呪曰
天有四蠋以守四境吾有四狗以守四陽以
城爲山以地爲河寇賊不得過來者不得進
去者不得退則凶自滅風必止矣
　　　玉女返閉指南
夫玉女者天地之正神也青龍眀堂太陰等
神常隨從受事游行天地之間變化無窮興
利除害又令人隱匿鬼谷子曰丁卯玉女隱
人身丁巳玉女隱人命丁未玉女隱人魄丁
酉玉女隱人魂丁亥玉女隱人禄丁丑玉女
隱人神若欲隱形者即隨青龍等行到六丁
之處其形自隱
夫事玉女之法每遇甲日丁日齋戒早晨未
下床時望戌地著衣向玉女位坐念玉女呪
及念誦玉女名字三十六遍至夜卧床時立
念三十六遍如此行持三十六日諸事禍福
損益預前三日必有報應
經云凡欲爲玉女返閉法者遇六丁日先於
淨室中虔誠供養六丁玉女名字及符又誦
呪六通燒香再拜自後請召使用無不應驗
　丁卯玉女名孔林旋字足日之音若吹葭
　丁丑玉女名梁丘叔字元上天音若犧皥
　丁亥玉女名陵成陸字發明集音若作用
　丁酉玉女名費陽多字救欽靈音若羣烏
　夜鳴
　丁未玉女名王屈奇乗紫雲音若羣獸入
　城
　丁巳玉女名許威池字朱福稱音若躍水
　泉
　室中供養呪六丁玉女與我爲伴通幽洞
　眞所向如願逢事皆知不違信誓刺血同
　盟急急如律令
能知六丁　出幽入冥　亦無所驚　千年不動
萬年不傾　急急如律令

















　　　每日出門呪曰
天地返覆九道皆塞有追我者至此迷惑
以東爲西　以南爲北　乗車來者　折其兩軸
乗馬來者　掩其兩目　步行來者　腫其兩足
揚兵來者　令其自伏　明星北斗　却敵萬里
追我者亡　覓我者止　牽牛織女　化成江海
急急如律令
　　　四不向戰
春不可向東戰伐舉動戈甲爲此春旺不可
伐戰必敗
夏不可向南方戰伐戈甲名伐强不敗則傷
秋不可向西方戰伐戈甲
冬不可向北舉兵交敵戰名伐死當取遁而
向戰
　　　推八節宜向
　立春後向西北戰　春分正北向戰
　立夏正東向戰　夏至正東向戰
　立秋東南向戰　秋分正南向戰
　立冬西南向戰　冬至西南向吉
　　　李僕射孤虚法
太歳後二辰爲年孤月建後二辰爲月孤每
日後二辰爲日孤衝爲虚又以六十花甲子
日辰雙處爲實單處爲孤無處爲虚又以斗
加時爲陽孤寅爲陰孤若是出入求財卜戰
背實向虚皆見吉利無實用虚或上青龍之
地或天人貴神背生向死出入求財萬事通
達常以左爲東右爲西面東身北若决戰萬
人用年孤千人用月孤百人用日孤准此用
之子細詳用必獲吉利也


　舊本後間斷不復見用此符如何用之若
　後有本再推


太上六壬眀鑑符陰經卷之四



