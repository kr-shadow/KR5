#+TITLE: 太上宣慈助化章--杜光庭
#+DATE: 2018-05-12 10:21:49
#+SOURCE: github.com/kanripo/KR5b0322 master e0c57fe4                
太上宣慈助化章卷之一毁六
　　　　廣成先生杜光庭集
　　　救急解計章
　凡人有年災月厄筭盡相臨本命禄絶行
　年妨害宜奏此救急口章災難消除福禄
　立降(晝東向/夜北向)
　銀鐶一雙筭籌一百二十枚青絲縷一丈
　二尺信錢一千二百丈命米一石二斗命
　繒二丈四尺
　　　次發爐
　　　次長跪出官
泰玄都正一平炁係天師陽平等二十四治
臣某稽首頓首再禮
上言謹案文書今有某州某縣某郷某里某
觀弟子某行年若干歳戸口若干人居住此
處即日叩頭請福乞恩詞肉人素質胎生百
官子孫千載幸㑹得奉
太上大道諸君丈人受命皇極自保生治良
由肉人某闔門大小頑愚施行多違招延不
利比年巳來轗軻不安某家口衰厄錢財耗
散妖怪竟起恐有某三災九厄頓集軀形爲
天羅所纒地網所繞壽命短促年筭窮訖死
名解奏三官又塚墓土絶令先亡擾動爲殃
注復連所見訟逮生人且今世濁惡百邪凶
暴鬼賊交行百病殺害平人死者狼藉哭聲
盈路不可聽聞肉人處在其中無功自㧞深
恐奄充灰壤不自存保無方爲計推以一心
歸命
大道告訴向臣求乞章奏解除某生命所犯
三災九厄羅網纏縛請贖應死之命如所列
訴臣以下愚不明鬼炁恐某身爲六害更相
尅賊又恐妖𦍙所見侵枉又爲先亡後死中
外鬼賊塚墓之炁所可列逮太山府君所可
横召某誠復罪穢但雀䑕之生從道求哀伏
聞
太上大道慈育羣生無不救㧞延命度厄惟
在恩覆置詞請命露出中庭於太隂之下北
斗之前伏地拜奏口章一通上聞
天曹伏願
无極太上老君太上丈人三師君慈父聖母
丐无極之恩原除某年生巳來所犯萬死之
罪萬愆之過九厄之期一切除蕩乞某一生
一活一度一脫若三命巳盡筭紀訖窮特賜
其短中得長敗中得成危中得安厄中得濟
廻停漏刻申借一期請某本命生月神部各
領千乗萬騎救解延命之厄即爲排天廼致
書乞丐子午之筭倍年百二十歳乞爲肉人
代名易形削除惡簿易短爲長願轉化推移
展轉窮年推於魁綱之下更相㧞贖若某年
命薄弱當爲延續倉穀乏少増其斗斛樹木
枯槁爲傳膏澤若三壽短促増其延續若年
命不長増其筭禄輙勞神兵功曹使者賷持
某年命簿帳目録上達
玉帝几前隨事爲對司命門下分别料度簡
書乞除刑止殺若某身壽有限其度促短九
厄並㑹身行多違𧷢滿罪定應允驅除三命
欲盡三解巳報玉暦無籍左契無名三元無
録司命輟籍南宫不收天帝不原者乞丐除
之三月一時三歳一期都㑹周而復始如蒙
省理則受師老再生之恩主爲某上請文昌
宫中壽命君次請南昌益筭君㧞命君各五
人官將各千二百人一合來下主爲某延請
生命増益壽筭永保存活又請
太上玄元始炁宫中請條星度筭君轉名易
形君脫死上生君各五人官將千二百人一
合來下與臣某身中功曹使者太隂之下考
召君吏爲肉人某上詣
北斗御女宫中主爲㧞贖死籍轉名易形又
請東華宫九龍符命告下五嶽仙公勑水官
河伯吕公子等太山二十四獄掾吏三台入
座司命解除某身中罪考一切和釋爲㧞出
三魂七魄付與身中不得放逸請拘魂制魄
君五人官將千二百人又請東方七童子㧞
魂魄吏萬二千人爲徑詣玄隂御女宫中主
爲㧞贖某三魂七魄㧞出三命永保生活又
請南昌主眞君五人官將千二百人一合來
下隨臣章上詣
太浩天曹司命韓君門下玉案上主爲某却
三官死解更定生名度著左契玉暦神仙簿
中延年無窮又請魁綱君五人官將百二十
人主爲某身上解生月胞胎生日所犯五星
二十八宿下解孤虚滅没之厄五災九厄之
炁賜純陽生炁布潤某身所苦千災萬痛應
章除差恐立命以來犯觸天地四時五行十
二時辰二十四神天綱河魁太一從魁功曹
傳送大吉小吉勝先神后太衝徴明青龍白
虎朱雀玄武螣蛇天后太隂天一貴神日遊
月行千禁萬忌殃考深重應充鬼伴者願七
星君次爲消除之貪狼巨門除斷鬼源禄存
廉貞代名易形文曲武曲除却死録天綱破
軍斤却妖羣使不加人三台主除墓考千罪
萬過十二刑殺之鬼一切消滅所患除愈願
上官典者爲通行省理令章上詣
三天曹分别某家昔世巳來九玄七祖父母
及某身積行所犯頑逆醜惡非人所行淫色
盗竊違天負地形禱呪詛復連之炁并肉人
某身行年本命諸災厄衰禍之炁次解除五
刑六害短壽之厄延年益筭六甲六十日旬
隂陽六十神各自驅使檢統四海八極十四
州九十郡一千二百縣萬二千郷亭萬二千
里域之中推某身所犯並是何罪何事在何
宫在何司何府何神所噴爲何鬼所言爲何
考所逮乞所召君將吏兵上詣
三天曹道行之處次爲和釋消滅之使天無
文書地無簡籍水無盟誓一切爲原之重請
倉火玉女千二百人各衣珠玉雜色之衣三
環結角主爲某延年益壽添倉益庫更加壽
筭起百二十神炁流布某身中上昇泥九下
治絳宫養育根元𥙷護年命乞醫理疾病豁
然除差登行道路又請玄老大將軍十萬人
玄老使者百萬衆又請三天太上玉女千二
百人三環結角身著五色玄黄衣足著師子
履三天上來下口含雄黄之藥手捧玉漿吐
嘯眞炁共來濟療肉人某身從頭至足縁肌
纒脉和調六腑筋骨充滿百病除差夢寤眞
正得度九厄之中主爲某身中上解除天厄
下解除地厄次解三天星辰之厄次解胎月
之厄次解生日之厄次解年衰筭盡之厄次
解嫁娶移徒葬埋犯觸十二時神之厄次解
大將軍太歲太隂十二月建王之厄次解行
年絶氣之厄次解違天負地之厄次解元辰
衰否之厄又恐某身本命衆厄兼㑹有五方
驅除夷蠻戎狄及中外强𦍙四面呪詛尅害
致令肉人疾病厄困萬痛加某身命在時尅
恐不免三災九厄之中雀䑕之命畏死貪生
重請三天解厄君五人官將千二百人又請
太皇萬福君五人官將千二百人主為某身
於九天之下九地之上檢㝷某筭籍主知禍
祟根元災厄深淺一切悉爲和合次消滅之
解而度之乞丐肉人某身百病去體十善來
親千災消滅萬福唯新重請南昌君五人官
將百二十人攝録肉人身中三尸九蟲無令
越逸伺人罪過佐助未周牽引外邪隂攺賊
病一時消滅願上官與者隨事料理所請天
官以時差遣君將吏兵各攝所部盡除惡害
收捕邪炁解除和釋衆精魍魎竒鬼妖魅託
形諸雜神鬼盤固不去者請天中敢健吏兵
士千二百人一合來下到肉人居宅里中收
捕精祟萬邪爲害令内外清潔神明防衞特
乞某身康體健眞炁降流補潤四支寧安五
藏調理百關厄中得度死中得生徹滅短籍
著名長生玉暦之中千罪萬過一切赦除蒙
恩之日臣謹仰宣妙法勸喻肉人修善攺惡
伏從科戒不使復犯天官營護有勞隨(臣)都
章言功舉遷以為效信恩惟
太上省理分别求哀臣愚謹因二官直使正
一功曹左右官使者隂陽神決吏科車赤符
吏剛風騎置吏驛馬上章吏官各二人岀操臣
謹因拜救急口章一通上詣
太上三天曹伏須告報(臣)某誠惶誠恐稽首
頓首再拜以
聞
　　　臣姓某屬某州某縣某觀
泰清玄元无上三天无極大道太上老君太
上丈人天帝君九老仙都君九炁丈人百千
　　　　　毁六七
萬重道炁千二百官君太清玉陛下
　　太歳某年某月某日某時章某處拜上
　　　可漏(用全紙一張爲之)
(大清玄元无上三天无極大道太清金闕玉陛下具章奏法位臣姓某上奏謹封)
　　　内方函
(謹謹上詣/太上虚无丈人官某曹治某官)具章姓某謹重封
外方函
(謹謹上詣/三天門下請進)具章奏法位姓某謹重封
　　　南嶽魏夫人生筭度厄章
泰玄都正一平炁係天師陽平等二十四治
炁三洞道士臣某稽首頓首再拜
上言謹案文書今有某州某縣某郷某里某
官弟子某即日叩頭乞恩禳災解厄救病斷

絶外𦍙復連安神定魄章詞但弟子某千生
有幸得奉
大道太上諸君丈人道法因玄都香火以自
保護得在清化誠用忻恱罔極之恩但由弟
子某胎生頑愚不閑科典奉
道多違招延考逮比來轗軻宅舍不安鬼毒
臨守人神虚耗錢財支散田蠶不收六畜損
傷人口疾患災厄相仍常常夢寐與先亡混
雜卜泱云是太祖父母伯叔兄弟姑姨舅氏
姊妹諸房腥臰死鬼遞相牽引共來爲祟致
令弟子某身及家口大小卜夢凶醜所見非
眞且見今時鬼賊流行枉暴良善遭罹病沴
死亡者衆弟子某家口大小處在其間慮不
免脫驚惶恐怖告請無方唯以一心上慿
大道求生乞活告訴向(臣)請乞章奏以自禳
解(小臣)下愚不明科法依案天師千二百口
章考問精祟所由弟子某口辭自列卜決唯
言有先亡後死太祖父母伯叔兄弟姊妹姑
姨舅氏諸親外𦍙等鬼各以徃歳疾病死亡
或值日惡時凶今來爲祟尅病生人弟子某
身及家口大小災厄困苦如此或生名不定
或名入死解之中今爲追解上計生筭延年
度厄救急治病乞得除却死籍定上生名(生)
(屬年名本命生月於此云)但弟子某家口大
小等所有連星筭盡上計衰厄乞爲延度某
身等或以子歳上計丑𡻕上計寅歳上計卯
歳上計辰歳上計巳歳上計午歳上計未歳
上計申歳上計酉𡻕上計戍𡻕上計亥歳上
計乞爲解除之定上生名簿籍玉暦之中魂
魄歸附災厄度脫疾病除差家口大小乞得
平安無他又恐弟子某家口大小等或以正
月上計二月上計三月上計四月上計五月
上計六月上計七月上計八月上計九月上
計十月上計十一月上計十二月上計者並
乞次第爲解除之所有災厄疾病之者立蒙
度脫除差了了人口平安免災度難若弟子
等或以子曰上計丑日上計寅日上計卯日
上計辰日上計巳日上計午日上計未日上
計申日上計酉日上計戌曰上計亥日上計
之者乞眞炁兵士主為弟子等以次解除之
定上生録保護家口乞得疾病除愈衰厄度
脫鬼炁消滅人口大小平安無他又恐弟子
某身及家口大小等身或以建日上計除日
上計滿日上計平日上計定日上計執日上
計破日上計危日上計成日上計收日上計
開日上計閉日上計之者並乞眞炁君將吏
兵次爲解除削落死籍定上生名災厄度脫
復連斷絶疾病除差人口平安又恐弟子某
身及家口大小或以正月上計死忌在寅二
月上計死忌在卯三月上計死忌在辰四月
上計死忌在巳五月上計死忌在午六月上
計死忌在未七月上計死忌在申八月上計
死忌在酉九月上計死忌在戌十月上計死
忌在亥十一月上計死忌在子十二月上計
死忌在丑如上等忌疾厄深重乞丐
大道眞炁官將吏兵次爲弟子垂慈解除死
籍定上生名或恐弟子某身及家口大小等
爲太𡻕所臨月厄所守三魂七魄閉在太山
北獄之中或有太隂大使風伯兩師自稱太
歳太隂太陽大將軍北時司命十二月建自
稱官號時遊天下地上歩從鬼兵歌樂羣行
相隨吹角打皷把旗執節自稱符廟社稷自
稱宅中竈君夫人自稱土公宅龍自稱兵獵
逢契李遨之鬼交通千鬼萬神天下地上百
二十種刑厄恐來害弟子某家致令遭染病
患精炁雜身魂魄不附災厄相守所向乖違
官横肆起如此困苦切急憂惶恐不免脫告
諸元元情在可愍(臣)不勝所見謹冐罪伏地
拜奏救急解計治病口章一通上詣
天曹恩惟
太上老君太上丈人天師女師三師君夫人
門下典者五炁君等留念(小臣)所上文書以
時上達
天府乞眞炁下流覆䕃弟子某身及家口大
小良賤平安無他永保元吉弟子某家大小
所有深災重障疾病之者早蒙除差度脫無
餘復連外𦍙遊逸諸鬼並乞消滅宅舍安泰
凶神惡鬼逺避他方不相謀議出入經行善
神扶衞水火爲滅金石爲開仰銜罔極謹爲
上請東方九夷生筭君一人官將百二十人
上請南方八蠻生筭君一人官將百二十人
上請西方六戎生筭君一人官將百二十人
上請北方五狄生筭君一人官將百二十人
上請中央三秦戊己生筭君一人官將三十
九萬人今所請天官君將吏兵一合來下主
爲弟子某身㧞出魂魄恐閉繫在其星宫之
中或在角亢氐房心尾箕斗午女虚危室壁
奎婁胃昴畢觜參井鬼柳星張翼軫魁𩲃𩵄
䰢魓𩳐魒二十八宿三十五星官等一合來
下主爲弟子某身及家口大小上解天羅下
除地網消災度厄斷絶外𦍙復連之鬼並令
破散消滅無餘病者除差食飲通利還顏復
色四大調和平復如本人口大小良賤等身
各乞扶祐安隱無他所向元吉仰荷重恩謹
爲上請正月寅上解繫大將軍一人兵士十
萬人來下上請二月卯上解繫大將軍一人
兵士十萬人來下上請三月辰上解繫大將
軍一人兵士十萬人來下上請四月巳上解
繫大將軍一人兵士十萬人來下上請五月
午上解繫大將軍一人兵士十萬人來下上
請六月未上解繫大將軍一人兵士十萬人
來下上請七月申上解繫大將軍一人兵士
十萬人來下上請八月酉上解繫大將軍一
人兵士十萬人來下上請九月戍上解繫大
將軍一人兵士十萬人來下上諸十月亥上
解繫大將軍一人兵士十萬人來下上請十
一月子上解繫大將軍一人兵士十萬人來
下上請十二月丑上解繫大將軍一人兵士
十萬人來下今所請十二月解繫將軍吏兵
等乞願具官一合來下爲弟子某身及家口
大小等所有深災重疾次爲除解或年中之
厄月中之厄日中之厄時中之厄並乞眞炁
一切除解超然過度永保元吉重請北方上
仙解厄治病功曹千二百人謹請素男素女
十二人謹請南昌宫河洛抽魂㧞魄君一人
兵士千二百人上請天醫治病功曹十萬人
地醫治病功曹十萬人一合來下主爲弟子
某身及家口大小解脫羅網過災度厄㧞出
三魂七魄付與身中悉令備足災厄度脫病
患除差了了無餘先亡後死外𦍙等鬼永辟
異方凶人謀議一切消滅乞使眠夢眞正宅
舍清寧大小家口被蒙清吉安隱無他伏乞
大道眞官將吏兵士爲弟子某等於天地水
三官五嶽四瀆三河四海百鬼牢獄門下求
覔弟子某身及家口大小等或有年窮筭盡
之厄魁綱加臨之厄元辰勾絞之厄五行相
尅之厄上從一厄乃至九厄百二十刑厄次
乞解除追攝魂魄付與身中即令痊差如不
見者請爲約問先代亡人三坵五墓門下求
覔弟子某身三魂七魄女三魂十四魄付與
身中如不見者約問太山二十四獄之中求
覔某魂魄付與身中所有深災重厄千病萬
痛即蒙除差千災萬厄究盡無餘性命完全
平復如本四支五體三宫六腑七竅榮衞三
百六十骨節千二百形影萬二千精光五色
瑠璃赤白在身若天倉乏少益其斗斛年命
短促加其筭禄有不便者請爲轉易以短爲
長以青爲黄當令壽命長延災衰永脫所有
病患一切除斷先亡後死外𦍙等鬼廻發善
心共相擁護不相復連人口平安住宅清淨
出入通泰所向從心蒙如所願被受重恩(小)
(臣)某所請
天地水三官君將吏兵主爲用力有功隨臣
三㑹都章言功舉遷不敢負信恩惟
太上省理分别求哀(臣)愚謹因二官直使正
一功曹左右官使者隂陽神決吏科車赤符
吏剛風騎置吏驛馬上章吏官各二人出操(臣)
謹爲弟子某及家口大小等拜上生筭解計
度厄禳災治病救急追魂㧞魄保護口章一
通上詣
太上三天曹伏須告報(臣)某誠惶誠恐稽首
頓首再拜以
聞
　　　(臣)姓某屬某州某縣某觀
泰清玄元无上三天无極大道太上老君太
上丈人天帝君九老仙都君九炁丈人百千
萬重道炁千二百官君泰清玉陛下
　　太歳某年某月某日某時於某處拜上

太上宣慈助化章卷之一










太上宣慈助化章卷之二毀七
　　　　廣成先生杜光庭集
　　　道士悔謝章
具法位(臣)姓某誠惶誠恐稽首頓首再拜
上言某辭千生有幸得充治職奉宣清法醫
治疾病而以闇劣不曉鬼神之事不能用心
輔助師道救療無方以此獲罪招罹災考疾
患更互所爲無可所向不利肉人轗軻私心
憂懼告(臣)自訴求乞救解(臣)備師㣧攸攝是
同謹承某辭冒昧以聞(臣)以某領戸化民從
來日乆或奉行違失三氣錯亂或功詭逋留
遷賞不達或福儲天藏不時輸送或乞賜失
理怨恨者衆諸如前罪非一舋鍾考加以致
疾祟願爲天地水三官考逮君吏言功舉遷
遷上中宫謁受功賞署以使曹無令怨恚
天曹典者考申功過垂恩寛宥効其將來千
愆萬咎一切赦貰恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)某謹
爲某求乞首愆謝過請福禳災恩章一通上
詣
某曹伏須吿報(臣)某誠惶誠恐稽首頓首再
拜以聞
　　　道士解過章
具法位(臣)姓某誠惶誠恐稽首頓首再拜
上言謹案文書某以頑踈奉道多違雖忝法
職宣化無效民物離散救療逋遲或知而故
犯意短不及或因眞行僞前却法剬或領化
民戸恐動百姓或吞𧷢啖罪私用法物或口
恭心慢輕傲師法或稱教妄語驅合虚詐或
迫人求錢以輕作重或宗室骨肉不相和順
或門内父子更相逆戾或道義妒𡜍淫亂穢
濁或暮晨罵詈聲干清正或心恚意怒三五
七九長短失度不乗六壬更用六丙背棄六
癸動向六丁行氣錯誤冒犯天忌或恃寵自
驕不恤急厄或見欲心蕩託尊强求飲酒食
肉婬色盗取或吏兵有勞不時舉遷或凶險
好閩持人長短或擿發隂私評人曲直或受
化道辭訕露幽宻或矯詐師老驚怛愚俗或
評論眞要指形名道或懷挾讎怨走作考氣
武修飾自明好已惡彼諸如此罪二十九條
其盡犯違爲玄司所糺計愆量過分足灰滅
大道崇寛太上貴生願垂憐者乞丐生活原
赦千罪萬過之死以明覆載之重亦自克責
深脩法度不敢以前爲比恩惟
太上分别哀臣愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)某謹
爲某求乞懴愆悔過請命祈恩寳章一通上
詣
某曹伏須告報(臣)誠惶誠恐稽首頓首再拜
以聞
　　　道士遷考章
具法位(臣)姓某誠惶誠恐稽首頓首再拜
上言謹案文書某辭如右胎生肉人少不經
學大義不通前以樂化制屬
大道荷受殊恩得充冶職化民領戸出入有
年誠自喜樂肉人無知未能報稱誠恐負氷
流汗某伏自惟省人輕任重耳目閉塞在職
初淺不曉科禁奉行多違無狀所致以某年
月日卒得疾病未蒙除差克已思愆不自分
解惟懼罪過深積醜惡上聞
天曹典者遣考召吏兵下在某家考治某身
加以楚毒晝夜考掠不得休息呼吸之氣命
在絲髪某家大小惶怖恐不生活某在職以
來上不敬天地下不孝父母不順師法多惡
少善多逆少順多嗔少喜觸犯天地日月星
辰違背五行王相四時禁忌穿掘平地填井
塞瀆或壅障水流斷絶道路伐樹殺生探巢
破卵或隂行賊害盗取人物或枉殺羣生怨
滿道路或輕慢天地呼謂無神或取人財物
抵戾不還或掩人之善揚人之惡或背眞妄
語岐咽兩舌呪詛罵詈顛倒無道或借使貧
人以利家私或好色婬通姦人婦女或隔戾
𡜍妒憎嫉勝巳所爲不當所行昧理致招重
考收魂縳魄五毒慘至分當萬死彰示逺近
自知罪重謹隨事首列不敢藏情有所遺脫
少得蘇息絡繹自攺䟽洗腸胃披析筋骨不
敢以前自比肉人歸命誠可哀傷(臣)謹承其
辭觸冒湯火拜章上聞乞賜典者垂恩料省
肉人以伏以諾考召君吏有功願還
天曹受賞進入中宮謁暑便曹穩職如常科
比無令怨恨某雖罪定應在灰滅雀䑕貪生
志欲自攺願蒙原赦更賜生命除其愆責許
以後善以某所苦和差還精復色氣脉調理
平復以爲効信恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)謹爲
某求乞懴除罪咎保衛病軀恩章一通上詣
天曹伏須告報(臣)某誠惶誠恐稽首頓首再
拜以聞
　　　道士犯籙解謝章
具法位(臣)姓某誠惶誠恐稽首頓首再拜
上言某素下愚以代務爲業樂化制屬歸命
諸君丈人道炁被受大恩得充治職佩受仙
籙領戸治民宣揚正教助國扶命而某肉人
生長濁世少不經學不具大義奉法失中施
行有違不忠不孝不慈不仁父母兄弟不相
敬順貪財好色飲酒食肉舉動所爲違犯籙
禁頃日以來夢寤參錯所見非常家中不利
口舌横生肉人違科犯約以致轗軻心畏一
旦不自過度謹觸冒湯火貢章上聞願請畢
汝君一人官將百二十人主爲某解犯籙上
禁忌飲酒食肉諸所違負皆爲和解千罪萬
過乞蒙原赦某輙洗心濯志攺徃脩來敢如
歳終無他以爲效信恩惟
太上分别哀臣愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)某謹
爲某求乞首雪愆尤保安幻軀恩章二通上
詣
天曹伏須告報(臣)某誠惶誠恐稽首頓首再
拜以聞
　　　道士逺行章
具法位(臣)姓某誠惶誠恐稽首頓首再拜
上言某素百官子孫千載有幸得充治職賜
受天官吏兵以自營護非某頑賤所宜被蒙
奉化日淺無所知識夙夜戰灼如臨深淵今
當到某處經由嶮逺世弊人僞鬼氣未清懼
冦盗攻劫行路詣(臣)自告求乞上聞謹爲某
上請天官兵皇君一人官將百二十人搖天
動地君九炁君十五萬衆左馬君官將百二
十人各一合下與某俱行辟斥姦邪千凶萬
惡縣官口舌不爲災害吏兵所護萬惡消除
禳却冦盗通利道路又請東九夷南八蠻西
六戎北五狄中三秦諸君各將兵士十萬人
及衣䥫履刃兵滅亡水火兵反甲逆鱗兵百
二十萬人九天兵符三十五官君髙麾大鼓
赤陽十伐將軍兵十萬人及四面眞官注炁
黄帝君及營星君官將百二十人同時來下
衞某身辟除群凶逆惡不軌之事道中▲魎
不正之氣一切消伏徃還安穩廻歸之日爲
所請官君將吏言功平等并所經遊郡縣水
陸郷亭里域監察考召諸君道上二玄三元
四始甲子諸官君亭傳客舍營暑注鬼四野
九野都平君山林孟長十二溪女九江水帝
河伯吕公子等營護道路使陸行通易水行
利渉諸功勞者至時還賞不令違失某蒙恩
如願以爲效信恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置吏驛馬上章吏官各二人出操(臣)某
謹爲某求乞祈安水陸保祐行藏恩章一通
上詣
某天曹伏須告報(臣)某誠惶誠恐稽首頓首
再拜以聞
　　　舊事道中絶於法契闊章
具法位(臣)姓某誠惶誠恐稽首頓首再拜
上言某下愚子孫素修善道昔漢運遷移禮
訓通流某雖在俗清法不墮然隣接下官事
與邪連而某頑闇功未足紀爲惡鬼所見侵
尅頃來家中多諸疾病奴婢死亡錢財損耗
考已思咎不識所由從道求哀未蒙覆蓋向
(臣)自訴求乞文書謹爲拜章以聞願垂矜省
(臣)以某家奉道彌乆當爲衆尊所見覆載而
遇轗軻不利之患疑某失事行違玄和逆順
顛倒渾同凡俗令三元四始彌更清髙下官
萬魅以爲命主一爾迷謬尚不能自解願蒙
憐愍一切原赦使從今以後所向隆利衆疾
消除人口數端等恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)謹爲
某求乞禳却烖衰保安家眷恩章一通上詣
某天曹伏須告報(臣)某誠惶誠恐稽首頓首
再拜以聞
　　　斷四面口舌章
具法位(臣)姓某誠惶誠恐稽首頓首再拜
上言謹案(臣)枯骨子孫生長荒俗不閑道儀
謬以時乏得𥙷治職當質對
天地水三官丈書(臣)肉人頑愚在職日月誠
淺多有違失憂怖屏營無所投厝(臣)某稽首
頓首臣以某年月日受眞一要言實以闇昧
不能悉解養神受氣之數輙當奉順生世俗
人多有背向異辭誹師謗道口舌滋盛詣(臣)
各自以爲正(臣)獲罪無狀分當摧碎不敢望
生被蒙諸君丈人之恩謹伏地拜章上聞願
請无上青玄君兵士百萬衆主收口舌罵詈
盟詛之鬼重請南鎮六星君官將百二十人
周天越女兵三十億萬人及時下收捕惡逆
不伏謀議誹謗諸爲口舌者家到戸至皆使
和解掩塞邪凶惡逆之謗立時罷散以爲効
信所請君將吏兵及所在星中四面注氣監
察考召諸君將吏言功舉遷不敢負信乞重
原(臣)身中前後所犯千罪萬過臣盡力竭心
不敢懈怠要以安隱無他以爲效信恩惟
慈父慈母哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)謹爲
某求乞消除唇吻孚佑形軀恩章一通上詣
某天曹伏須告報(臣)某誠惶誠恐稽首頓首
再拜以聞
　　　疾病定氣章
具法位(臣)姓某誠惶誠恐稽首頓首再拜
上言某素下官子孫先人相承酌祭群邪不
蒙其福轗軻罹殃歸命大道以自存活制屬
以來被蒙大恩戸口端靜實爲懽樂而肉人
施行多違自從某年某月以來連不安隱四
支沉重卧多起少夢寤參錯或在靜室穿敗
之處如對賔客卧息其中或登山越巔或架
車乗船或懷恚恨喜怒不節或作鬼語稱傳
威教或責望家中道說百姓或時悲哀所作
無端淋瀝日久一差一劇骨肉消痩心畏一
旦不自度脫恐爲邪精所見迷誤束首向臣
求自循省臣以某雖佩清髙奉帶神籙精誠
微薄志意不專不能却邪除害謹爲拜章願
請玄老大將軍十二人官將百二十人一合
下某甲身主收三官逆鬼衆老之精稱神出
道者一爲罷散若某骨相與天相應蒙差之
後進受中氣願垂省察分别眞僞邪惡精魅
消除氣候清正以爲效信恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)某謹
爲某求乞四肢康泰動履清安恩章一通上
詣
某天曹伏須告報(臣)某誠惶誠恐稽首頓首
以聞
　　　道士天地水三官手書籙狀章
具法位(臣)姓某誠惶誠恐稽首頓首再拜
上言某郡縣郷里男女生某甲年如干歳謹
條手書首罪簿狀如左簿狀之法一事一條
不得華辭文過藏重出輕若首而不盡考官
不解一事以上甲年如干時所犯罪過某年
月日某時某郡某縣某里男女生某甲年如
干歳戸口如干人某奉法違科以某月某日
卒得疾病苦厄是(云云)至今不差恐不生活
謹操手書録狀詣
泰清玄元无上三天无極大道太上老君太
上丈人都官君考行狀六質六殻二十四官
君天師嗣師系師三師君門下將吏所在郡
縣治中四面注氣監察考召四君某今疾病
手書自證首寫過咎輕重好醜種數名列如
牒乞丐生活疾病除差當奉承手書奉行孝
道案如師法當慈仁忠孝敬老愛少收孤養
寡救活貧弱所在師家投理矜使百事在前
當與師家共同腹目不得隔戾𡜍妬岐咽兩
舌背眞妄語自作一法更相說道匿醜說善
匿重說輕不首情實一旦違負手書以身口
數謝天地水三官不敢自怨謹請東九夷君
南八蠻君西六戎君北五狄君中央三秦衣
鐵履刃君各十二人官將百萬衆逆毛錯鱗
兵東方青帝南方赤帝西方白帝北方黒帝
中央黄帝青龍白虎朱雀玄武勾陳等皆共
檢察肉人自欲求生乞丐存活奉行師道傳
千萬世咸使天下萬民巳在道者未在道者
皆使聞知手書自證從道取信事在久逺不
能盡悉重復思省所得續上三日一期如蒙
省察慈父聖毋哀憐元元自今以後絡繹自
攺蕩胃摧筋折骨不敢以前自比乞丐生活
某今謹自手書畫一爲信
上言(臣)某胎生肉人枯骨子孫少不經學無
所知别得充治職忝爲祭酒當助天師布演
道炁助國扶命醫治疾病(臣)受性六弊爲人
闇鈍不能宣揚道炁勸善化惡風夜戰慄無
心自安某同氣祭酒男女生某甲奉道有違
無狀所致身被災病連日累月不覺損差呼
吸之氣命在絲髮思過自責不能自解窮迮
處頓無所歸慿今來詣治告(臣)首寫身中前
後罪過從年七歳以來所犯善惡好醜輕重
條列如牒乞從
大道更受生活肉人歸誠在可憐傷謹騰某
辭觸冒湯火伏地拜章辭達以後分當萬坐
誠慙誠恐負氷流汗願乞典者案其簿狀下
天官地官水官一百二十曹隨事原赦還筭
復紀哀宥旣徃責以將來肉人已諾首寫情
實考吏所考事蒙立應實有驗者宜加遷賞
以報其勞謹當一切都爲天官地官水官考
召君將吏從考吏兵等悉爲言功舉遷加秩
等數如天曹科比隨章上詣各歸本曹列功
多少中宫謁署便曹穩職無令失意有怨恨
者某魂魄繫在天曹考對日久重乞原赦某
三魂七魄還附某身所苦除差以爲效信願
慈父聖母大恩省察分别哀(臣)愚劣謹因二
官直使正一功曹左右官使者隂陽神決吏
科車赤符吏剛風騎置驛馬上章吏官各二
人出操(臣)某謹爲某求乞度脫厄難保衞形
軀恩章一通上詣
某天曹伏須告報(臣)某誠惶誠恐稽首頓首
再拜以聞
　　　伏誓從道乞丐一生章
具法位(臣)姓某誠惶誠恐稽首頓首再拜
上言(臣)某昔以有幸得染清化被受重恩賜
某仙官吏兵以自營護出入積年大小端心
誠自喜樂某受性頑塞不明天地禁忌奉行
多愆爲眞官考氣所糺以某日月被考疾病
積如干日體羸氣乏命在旦夕大小惶怖恐
不生活歸命
大道伏罪首過乞丐生活仍於某家私自跪
誓言當攺過爲善攺逆爲順伏諾從道不敢
前却唯乞原赦假延日月令得視息當精思
身中所犯過罪隨事列首肉人誠淺未蒙哀
放所苦沉滯日有増劇闔門大小分爲灰土
匍匐詣治告(臣)求哀乞丐生命更自修革差
愈之後要當輔助師道服膺法憲除故自新
唯善是從不敢有違(臣)以愚闇宣化無功未
審其罪過輕重身被何考而委頓積時不蒙
差損肉人元元欲自改悔雀䑕貪生誠可憐
傷謹冒犯清正觸蹈湯火爲某拜章一通上
詣
三天司命曹唯願上官典者爲考校天曹文
書計功除過和解考氣謹請九天君一人官
將一百二十人爲某解罪逮召上通中宫各
署便曹穩職還某魂魄令附身形由來所行
無善可紀積筭右宫唯罪是書有過無功無
以相𥙷者乞特原其萬罪賜其一生效其將
來責以後善若某不負言則考化爲功如其
背違治之不脫(臣)不勝肉人危急干冒上聞
伏以悚懼恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)某謹
爲某求乞懴除罪咎堅固道心恩章一通上
詣
某天曹伏須告報(臣)某誠惶誠恐稽首頓首
再拜以聞
　　　疾困延命章
具法位(臣)姓某誠惶誠恐稽首頓首再拜
上言某荒俗子孫胎生肉人樂化奉治以自
生活而某多愆以延災禍昨得疾病百毒備
至從來轉乆有増無損今者沉困示有氣息
累因衆官乞請罪過𧵥義信誓未蒙垂恩肉
人怔營無復心膽分翳灰土永畢天地泉壤
(臣)備給驅使奉宣慈化當助皇老扶危救厄
起疾(臣)之常職和愍肉人命在絲髮謹冒罪
拜章願請南昌宫中延命君五人官將百二
十人一合下北詣玄隂御女宫㧞出某垂終
之命解其萬罪從一至九以度道數又請壽
命君保命君㧞命君三官各從百二十人下
爲某請丐生命三月一時三歳一期要以某
得生活以爲效信恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)某謹
爲某求乞消除疾病増益年齡恩章一通上
詣
某天曹伏須告報(臣)某誠惶誠恐稽首頓首
再拜以聞
　　　請命章
具法位(臣)姓某誠惶誠恐稽首頓首再拜
上言某疾病(云云)有自危篤考巳思愆不自
分别比詣衆治首寫求哀而某疾病沉困未
蒙輕差肉人憂惶恐爲灰土告(臣)自訴求乞
上聞(臣)以愚矇備承人乏不勝肉人憑恃之
情謹冒清嚴拜章以聞案其疾苦彌時有増
無損必有深重匿罪事在難赦或某命衰運
終應歸泉壤誠非(臣)頑淺所可干冒仰惟
太上慈仁好生惡殺罪無輕重輸道必赦縁
恃廣潤含育之施是以敢觸湯火思效毛髮
願垂矜省某有識以來萬没之罪謹請南上
君一人官將百二十人爲某開生門益壽命
又請南昌君一人官將百二十人周詣八極
之中星度歴紀脫某死籍還年益壽使泉壤
之軀得蒙更生若某家有強𦍙不祭之鬼因
衰乗隙纒綿某身必固中傷者願請剛武敢
健嚴能吏兵百二十人一合下收攝斷截分
别眞僞皆使罷散令生死區别各得其所願
章達曰爲(臣)立效某若蒙差言功舉遷恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)某謹
爲某求乞請命祈恩保安病患恩章一通上
詣
某天曹伏須告報(臣)誠惶誠恐稽首頓首再
拜以聞
　　　疾病丐過請命章
具法位(臣)姓某誠惶誠恐稽首頓首再拜
上言謹按某昔以歸化制屬道炁受恩端等
以自勸勉肉人罪積招致重考疾病(云云)思
愆首過冒罪以聞(臣)以某月日爲某啓請治
病功曹天醫太醫輔助醫吏典治某身田(臣)
闇乏精誠無感某所苦轉更増劇命如絲髮
大小狼狽無復肝膽不勝所見謹重拜章請
功曹使者四方胡越氐羌驛騎逕詣安昌宫
中爲某上請護命君延命君南上君三君官
將各百二十人爲某削除死籍更定生名三
月一時得蒙度脫(臣)觸死冐責罪當萬坐乞
丐原赦以某生活爲效恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操臣某謹
爲某求乞保安病證増益壽齡恩章一通上
詣
某天曹伏須告報(臣)某誠惶誠恐稽首頓首
再拜以聞
　　　困急日中上請命章
具法位臣姓某誠惶誠恐稽首頓首再拜
上言某素下官子孫遭值有幸
大道開化好樂清正操信入法係命三天誠
自榮慰而某愚穢奉氣失和身被病苦某處
痛命在轉燭從道求哀未蒙除差日更増劇
恐爲灰土肉人惶怖怔忪不能自勉詣(臣)訴
辭求乞救護臣輙省某所疾甚爲危殆或犯
罪彌結不可哀赦或天年終盡在於漏刻(臣)
伏以
大道眞炁含育群生能使枯槁之骨更受血
氣之榮臨冬之木再有春葩之暉廻柩起死
唯在垂恩縁將廣潤乞貸某命謹重煩請南
昌宫中延命君五人官將百二十人比詣玄
隂御女宫請贖某形軀使垂絶之命蒙更生
之恩上崇皇老神氣之髙下施雀䑕貪生之
願恩惟
三師省察分别求哀臣愚劣謹因二官直使
正一功曹左右官使者隂陽神決吏科車赤
符吏剛風騎置驛馬上章吏官各二人出操
(臣)某謹爲某求乞保衞病軀増延禄筭恩章
一通上詣
某天曹伏須告報(臣)某誠惶誠恐稽首頓首
再拜以聞
　　　禁魂魄章
具法位(臣)姓某誠惶誠恐稽首頓首再拜
上言某制屬
太上諸君丈人道炁蒙恩所祐每相欣慰肉
人無狀暴得疾病合門大小思過自責歸命
大道未蒙除差所苦(云云)日更困篤懼恐奄
忽命在朝夕氣散神逝徃而不反肉人惶怖
告(臣)求哀謹爲拜章冒罪以聞願請地理宫
中珠玉君一人官將百二十人朱衣赤幘仗
節鉞斧立至爲某致百二十生氣禁三魂七
魄不令去離某身轉益年壽度名玉暦令得
免減除之例永爲種民恩惟
太上分别哀臣愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)某謹
爲某求乞扶危拯難續命延年恩章一通上
詣
某天曹伏須告報臣某誠惶誠恐稽首頓首
再拜以聞
　　　疾病却三官死解章
具法位(臣)姓某誠惶誠恐稽首頓首再拜
上言某奉道失和違負元始身被三官重考
以某月日得病苦某處痛不下飲食列辭訴
(臣)求乞平省臣輙具以師法譴問某身何所
犯坐某比首寫歸誠乞丐生命某疾從來積
日轉更困篤大小狼狽肝膽塗地臣不勝肉
人性命危急謹復觸冒拜章以聞恩惟
太上原赦肉人萬死之厄若某𧷢滿罪定名
入死次三命巳盡願延一時責以後善使某
追悔徃罪以修將來謹爲某上請天一君眞
一君好生君延命君㧞命君五人官將各百
二十人賷臣章上詣
太浩天曹北辰司命韓君門下玉案上却臣
三官死解定著生籍重請无上天生君兵十
萬人主收百二十殺鬼却死來生又請越干
玉女二百人爲某増益倉穀更延年壽願上
章之日時蒙放赦應令某得出長夜復見日
月君將吏兵言功舉遷以爲效信恩惟
太上分别哀臣愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人出操(臣)某謹
爲某求乞延年益筭保病扶衰恩章一通上
詣
某天曹伏須告報(臣)某誠惶誠恐稽首頓首
再拜以聞



太上宣慈助化章卷之二
太上宣慈助化章卷之三毀八
　　　　廣成先生杜光庭集
　　　收犬子鬼章
具法位某誠惶誠恐稽首頓首再拜
上言謹條某州某縣某郷某里某官某爲疾
厄所侵凶鬼爲崇上請天官君將吏兵收捕
石下犬子鬼天官名號件列如左
上請玄老大將軍兵士十萬人上請威明大
將軍兵士十萬人上請地里大將軍兵士十
萬人上請石仙大將軍兵士十萬人上請五
色大將軍兵士十萬人上請節蓋大將軍兵
士十萬人上請青蓋大將軍兵士十萬人上
請赤蓋大將軍兵士十萬人上請白蓋大將
軍兵士十萬人上請黒蓋大將軍兵士十萬
人上請黄蓋大將軍兵士十萬人上請督天
大將軍兵士十萬人
右件一十二部天官君將吏兵一合降下天
充地墜盡來徑到某家身中收捕某家所養
石下大子之鬼水官乳母雜神便斬殺之以
明大道之威急急如律令
勑某年太歲某某月某日某辰祭酒(臣)謹移
告抱壁州丘石郡太守孔里縣令封亭郷石
葉里案前件官所領境界山石下犬子鬼不
淨小鬼侵入異土病害某家某身晝夜啼呌
瘡痛痢𤺞癭疔不絶㝷看疾狀正是犬子小
鬼水官乳母等爲害各有州郡由其所管太
守檢録不勤致令放逸傷害天人從今巳去
宜精加檢録不得有違若或更來犯害某身
者收得斬之不恕所主太守别加考責一如
太上老君律令

　　　　　　　　　　　　　收犬子鬼
　　　　　　　　　　　　　好乳付兵
　　　　　　　　　　　　　天獄之中

泰玄都(云云)
上言謹案某州某縣某郷某里
大道弟子某徃以奉屬
太上大道諸君文人因三師香火以自保理
而修奉多違動靜不利自某月某日以來男
女某染疾四支沉重瘡腫啼呌晝夜痛楚乳
哺不下醫藥不愈㝷其疾由恐是某家所養
石下犬子水官乳母牀前洗浣新婦等鬼伏
人房室取人兒女尅害殺之求乞章奏以獲
除滅救㧞男女某性命得遂生全養養成立
紹續㣧嗣元元之情在可哀憫(臣)不勝所見
謹爲冐罪拜章一通上聞
天曹伏惟
太上老君太上丈人天師女師三師君門下
五炁君乞垂神貺覆衣某家即日請太山青
虎食犬頭肝衡山赤虎食犬心華山白虎食
犬肺鎮山黒虎食犬腎嵩山黄虎食犬脾五
方虎軍同時來下收食石下犬子小鬼水官
乳母五瘟疲毒兵獵注殺形禱呪詛新死故
亡邪魅魍魎雜神惡鬼假託自號壁州剌史
丘石郡太守孔里縣令封亭郷石葉里自稱
崖王將軍強殺將軍善連天人自稱東方青
犬將軍南方赤犬將軍西方白犬將軍北方
黒犬將軍中央黄犬將軍自稱天上守門犬
子地下守戸犬子抄狼黄頭黒口青耳白手
白足大者長一丈五尺小者長一丈二尺自
稱天牢乳母洗浣新婦流行上下傷害小兒
遭者非一太上眞炁無不收剪今行符告壁
州丘石郡太守宜應精加檢録勿使更犯所
請一十二部天官君將吏兵逕入某身圍繞
前後嚴加備伺必使擒獲犬子小鬼五瘟疾
毒寒㿖外𦍙客死兵獵新死故亡破射之鬼
張羅布網次第收剪立令除殄男女某所疾
悉令退散斷絶以明
大道正眞之威某性命獲全災厄度脫乳哺
甘進宜利父母永爲
大道香火萬代種民紹續系嗣宅宇清吉眷
屬安寧以爲效信恩惟
太上無極大道太上師尊上官典者垂慈省
理操臣謹爲某請天官吏兵一十二部收剪
石下犬子小鬼拜奏大章一通上詣
某曹伏須告報臣誠惶誠恐稽首頓首再拜
以聞
　　　斷除非所祭祀鬼神復連章
具法位臣某誠惶誠恐稽首頓首再拜
上言謹案文書某州某縣某郷某里弟子某
宿世積幸奉屬
大道常蒙覆廕伏用欣榮而修奉多違動招
考責自頃以來爲外拜鬼賊妄相刑尅數爲
祟害性命危迫披告向臣求乞章書以自分
别臣不勝所見謹爲冐罪拜章上聞
天府伏願
太上老君諸君丈人天師女師三師君門下
五炁君等垂神平省(小臣)所上章詞即時上
達賜以道炁覆衣某之身(臣)伏㝷外𦍙某鬼
與某家非有相關自有子孫依時祠祭不合
妄爲祟患復連平民正一科文女青鬼律合
申誅剪以安萬姓謹爲上請誅殃君官將百
二十人治倉明宫又請都星君一人官將百
二十人治清蓋宫又請下明害炁吏又請天
皇敢健吏兵士三十萬人並一合來下主爲
某除蕩客死外𦍙異姓非所祠祭之鬼妄爲
復連者收而斬之誅而滅之斷而絶之悉令
分别立使清淨又請男女尸殃病死腥死牢
獄死燒死刀兵虎狼死之鬼吏兵各五十人
主爲收除外鬼他神非祭祀所及妄來復連
平人者況烝嘗不同祭祀各别殊門異戸不
復相關立須斷絶不得妄相侵犯如欲更來
復連某人者當得河水逆流白石水上浮亂
絲千丈馬角六尺三足烏五十頭九尾狐三
百頭可來相求不能如北者即與某人天别
地絶千年萬歲無相侵擾又請東西南北中
五方斷訟神君各一人官將各十二人主爲
某家閉絶復歳連歲復月連月復日連日復
時連時皆令閉絶某疾病除差災厄銷平性
命安全魂神澄正邪精摧伏正炁宣行千苦
萬痛豁然除愈被受
大道罔極之恩惟蒙
太上省理分别(云云)操臣謹爲某請天官吏
兵除斷外姓鬼神強拜客死之鬼妄爲復連
斷絶誅滅大章一通上詣
某曹伏須告報臣誠惶誠恐稽首頓首再拜
以聞
　　　爲疾病分解存亡盟禱呪詛章
具法位某誠惶誠恐稽首頓首再拜
上言謹案文書某州某縣某郷某里弟子某
年若干歳某月某曰生即曰奉詞有幸之運
生在法門得奉
大道名係玄籍荷恩受賜綿歷歳年而修奉
多違頻招不利某以某年月忽染疾患未獲
痊平旦夕憂惶性命懸迫察其狀候恐有犯
觸誓盟厭蠱爲害沉綿且久憂迫萬端求乞
章書以自分解(臣)不勝所見謹爲冒罪拜章
上聞
天府乞丐
太上老君太上丈人天師女師三師君門下
典者五炁君等留神平省(小臣)所上章文以
時御達賜
大道眞炁覆衣弟子某身即爲吿下天官吏
兵解除某先世以來九玄七世三十六祖有
犯呪詛盟誓之炁來爲祟者一切解除之或
有牽鬼引神呼天告地指日月星辰及所在
神祠符廟一切形像有情無情有識無識樹
石草木山川水火蠢動之物爲證誓者或屠
宰物命飲血啗肉或刻石折金爲證誓者先
人所作殃逮子孫致令疾病縈仍性命不保
慮恐一旦淪没九泉雀䑕貪生求哀請命謹
爲上請赤巽宮中太丙君一人官將百二十
人主爲分解先世今世存亡所犯呪詛之炁
立令斷絶又請破𦍙君一人官將百二十人
主爲收斷呪詛形禱之鬼又請護祐大將軍
一人官將百二十人主爲保護疾厄之人即
蒙除差災厄度脫年命延長還顔復色呪詛
絶息其先人所立呪誓若以子丑寅卯曰牽
鬼呼神爲呪詛者子丑寅卯神明君爲消除
之若以辰巳午未日牽鬼呼神爲呪詛者辰
巳午未神明君爲消除之若以申酉戌亥日
牽鬼呼神爲呪詛者申酉戌玄神明君爲消
除之若形生命爲呪詛者各隨物𩔖消而化
之若折金石土木爲呪詛者各隨其形自消
平之萬誓並除千殃弭息如願之日被受重
恩惟䝉
太上省理分别(云云)操臣謹爲某上請天官
吏兵解除前代今生盟禱呪詛保祐疾病乞
就痊平章一通上詣
某曹伏須告報(臣)誠惶誠恐稽首頓首再拜
以聞
　　　生筭度厄章
具法位某誠惶誠恐稽首頓首再拜
上言謹案文書某州某縣某郷某里
大道弟子某官某年若干歲本命某某月某
日生戸口若干人即日叩頭列詞歸命
太上大道來乞章奏扶衰度厄延命生筭安
寧宅字清肅龍神祐護人口保宜財禄解災
救難以全性命詞情懇切理在可申(臣)不勝
所見謹爲冒罪拜章上聞
天曹伏惟
太上老君太上丈人天師女師三師君門下
上官典者君吏留恩省念(小臣)所上章書通
行上御乞
大道眞炁覆衣某家大小之身平兵無他災
厄超度凶衰解㪚憂患止息(臣)謹爲某上請
東宫生筭君一人度三災九厄吏兵君吏將
士各百二十人又請南宮生筭君一人度瘟
疫火災厄官將吏兵各百二十人又請西宫
生筭君一人度兵災傷殺厄官將兵吏各百
二十人又請北宫生筭君一人度疾病水災
厄官將兵吏各百二十人又諸中宫生筭君
一人度五土山川災厄官將兵吏百二十人
又請收𦍙君斷𦍙君破𦍙君各一人官將兵
吏各百二十人又請雲中窮竒食鬼君一人
三足烏兵士四十萬人九尾狐兵士四十萬
人一合來下主爲某同心併力上發天門入
九天之上下發地戸入九地之中中詣五嶽
四瀆三河四海九江八極河伯水府太山酆
都諸大地獄三台四司天下地上天上地下
一切曹屬之中解除某家親縁眷屬男女大
小所有前生今生千罪萬過千殃萬結千考
萬責千災萬厄一乞和解考訟絶滅上解天
羅地綱之厄次解三天八㑹二十八宿星辰
之厄次解十二時辰支干歳刑月殺魁網衝
破加臨之厄次解三五七九九横九災之厄
次解二四六八五行八節八魁臨年之厄次
解宅舍虚耗五凶六吹𡜍鬼妬神夫婦男女
父母妨害之厄次解移徙嫁娶行喪入塜背
黄向黑背福向禍背順向逆背吉向凶背王
向衰之厄次解犯天禁地忌歳禁月忌曰禁
時忌年禁命忌之厄次解犯觸太歳大將軍
太隂太陽大耗小耗十二月建七十二神隂
陽刑德凶吉衆神之厄次解東西南北四面
八方新死故亡雄雌注殺破射死次喪車殺
鬼星書各取代形復連枉横非災之厄次解
違天犯地破戒違經愆盟負誓忘恩不義淫
佚不仁之厄次解他人杜竈符廟惡鬼凶神
遊殃容殺之厄次解新舊宅宇隔絶前後犯
觸土公傷害之厄次解六畜收養欄櫪槽圈
碓磑井厠鎮壓犯害之厄次解前世今生九
玄七祖宿殃餘考債訟引注考逮子孫之厄
次解前代今生所犯元逆醜惡難赦不原之
厄次解五行大獄九幽地獄太山二十四獄
酆都三十六獄曹府追攝拘執魂魄之厄次
解天曹地府天地水三官黒書死籍之厄次
解他人之家先世今代形禱呪詛牽引復連
之厄次解祖宗眷屬父母伯叔兄弟姑姨姊
妹兒姪孫息死亡復連之厄次解隣里四面
疾病時瘟疫毒之炁連染之厄次解征伐誅
討劫殺謀害刑獄刀兵官災𡨚横之厄次解
牢獄閉繫囚束刑徒之厄次解虎狼蟲蛇毒
物傷害之厄次解惡人謀議厭蠱盟呪相害
之厄次解六畜死亡傷失財物耗散之厄次
解風虚勞冷四百四病之厄次解五方五厄
次解年窮筭盡禄絶命凶之厄次有夫妻男
女父母眷屬身中大厄小厄大衰小衰並乞
除解即使東斗注筭西斗記名北斗落死南
斗上生遷名玉暦青簿之中上壽百二十歲
永爲
大道萬歳種民出入隆利卜夢貞吉公私和
泰年禄永延所請天官君將吏兵有功勤者
隨臣三會都章言功舉遷不負信誓恩惟
太上省理(云云)操(臣)謹爲某官某居家不利
分别災厄請天官吏兵拜上解災度厄大章
一通上詣
某曹伏須吿報臣誠惶誠恐稽首頓首再拜
以聞
太上宣慈助化章卷之三
太上宣慈助化章卷之四毁九
　　　　廣成先生杜光庭集
　　　元皇上品六合生筭章



具法位某誠惶誠恐稽首頓首再拜
上言謹條弟子某口辭具列比來爲家轗軻
宅舍凶虚夢想紛紜諸無良利即日叩頭陳
諸乞弟子某生筭度厄増年益壽解除妨害
推定生年生月解災度厄防保身命章辭但
某自惟芻拘賤質叨蒙至貴之身朝菌之年
謬遇正眞之道祖宗傾仰崇敬玄門㣧裔相
承歸命
太上大道隸屬諸君丈人荷霑慈衛義重髙
天奉頼薰修恩深厚地恐弟子某生逢五濁
運屬三災識染六情業逢九厄心神迷悶智
慧昏昏至於奉法多違正教致使眞靈不祐
鬼炁相侵比載巳來且多迍轗所覩觸犯非
宜無途可告至於過患災興訟謫宅舍不寧
人口癭疗然弟子某入此歳初肇臨春夏群
烏亂鳴惡音不絶夢想無善衰難災生志向
乖本意或是弟子夫妻妨害或是年命衝
破生月子午相衝生日尅身有戾生年計筭
不定生月又有參差受命生時星暦不穩從
兹一定永劫畢身輪㝷用爲於後永定若非
會厄災忌即是宅舍受災或遇亡傷之年或
當五鬼之歳或遇四殺之月或值六害之凶
或臨八難之憂或當七傷之忌或臨九坎之
禍或值十絶之殃或恐弟子某前後移徙不
得吉日出八失於良時所向旣犯惡神晨昏
復乖天道觸犯無謝緑迍致凶或夫妨妻子
刑及父母命逢衝破年到歳星或入天門或
遇絶陽九厄之郷或臨地戸絶隂入墓之凶
上爲天羅所纒下爲地網所繞魂囚魄繫幽
閉三官隂陽閉隔且非滅没之忌在此之年
窮絶之凶正當今歲前衰未定後厄復興且
會凶殃屢逢轗軻徃徃相尅頻頻涉害弟子
某即目情下不安大小周慞寳爲驚駭自非
上託玄極生進扶救無以爽此深災若不告
投幽司上眞除禍何能遣斯災厄闔門惶怖
歸心善護之門拜首至眞歸命香火之下辭
表乞恩委命投臣仰存懇切之甚理實可哀
至誠至重無容抑塞(小臣)愚昧尚乃未悟玄
䂓淺識之稽豈窮幽旨人法易倒鬼事難明
謹述短聞究除情要又恐某魂魄横被百鬼
執迷在於右宫黑簿之中虚注上計名字難
可解釋謹爲上請諸部天官君將吏兵部具
件如左
上請赤天生筭解厄君一人官將百二十人
上請保命解對君一人官將百二十人上請
保護度厄君一人官將百二十人上請衞筭
度厄君一人官將百二十人上請益筭度厄
君一人官將百二十人上請延筭度厄君一
人官將百二十人上請續筭度厄君一人官
將百二十人上請扶筭度厄君一人官將百
二十人上請倍筭度厄君一人官將百二十
人上請定筭度厄君一人官將百二十人上
請生筭度厄君一人官將百二十人上請保
筭度厄君一人官將百二十人上請招筭度
厄君一人官將百二十人上請㧞筭度厄君
一人官將百二十人
右狀請前條諸部天官君將吏兵各一合下
主爲弟子某生筭度厄追贖魂魄與身中右
宫黑簿度厄左契長生籙中收斷弟子某前
世已來所犯深愆重過乞賜原赦削除死籍
定上生名保符大吉急急如律令
上請春三月天醫保命功曹君一人官將百
二十人上請夏三月天醫保命功曹君一人
官將百二十人上請秋三月天醫保命功曹
君一人官將百二十人上請冬三月天醫保
命功曹君一人官將百二十人上請春三月
九十日直符治病功曹君一人官將百二十
人上請夏三月九十曰直符治病功曹君一
人官將百二十人上請秋三月九十日直符
治病功曹君一人官將百二十人上請冬三
月九十曰直符治病功曹君一人官將百二
十人
右狀請前條諸部天官君將吏兵各一合下
主爲弟午某増年益壽名入玉曆之中災衰
度脫永保元吉急急一如
太上老君律令
上請保護君一人官將百二十人上請延命
君一人官將百二十人上請招魂君一人官
將百二十人上請㧞魄君一人官將百二十
人上請續筭君一人官將百二十人上請斷
絶亡人復連君一人官將百二十人上請除
災解厄六甲元辰度厄君官將百二十人上
請金木水火土之厄君一人官將百二十人
上請三災九厄君一人官將百二十人上請
百二十刑厄君一人官將百二十人上請分
解新死後亡君一人官將百二十人上請水
官乳母石下大子君一人官將百二十人上
請好生度厄君一人官將百二十人上請收
斷注祟君一人官將百二十人
右狀請前條諸部天官君將吏兵各一合下
主爲弟子某削除死籍定上生名上壽百二
十歳増年益壽永保無窮急急一如
太上老君律令
上請東宫生筭君一人官將百二十人上請
南宫生筭君一人官將百二十人上請西官
生筭君一人官將百二十人上請北宫生筭
君一人官將百二十人上請中宫生筭君一
人官將百二十人上請倍倉益穀延命君一
人官將百二十人上請削除死籍定上生名
君一人官將百二十人上請和解三官九府
君一人官將百二十人上請元精解妨害君
一人官將百二十人上請解三災九厄君一
人官將百二十人
右狀請前條諸部天官君將吏兵各一合下
主爲弟子某於天下地上水土三官曹府厄
難之方次第求覔弟子某三魂七魄九命七
籍形影精光神炁付與身中悉令備眞還魂
復魄延度災年急急如律令
上請七星門下君一人官將百二十人上請
北斗門下君一人官將百二十人上請三十
五星官門下君一人官將百二十人上請營
星門下君一人官將百二十人上請箕星門
下君一人官將百二十人上請諸星門下君
一人官將百二十人上請天官門下君一人
官將百二十人上請地官門下君一人官將
百二十人上請水官門下君一人官將百二
十人上請土官門下君一人官將百二十人
上請木官門下君一人官將百二十人上請
火官門下君一人官將百二十人上請金官
門下君一人官將百二十人上請判官門下
君一人官將百二十人上請元辰門下君一
人官將百二十人上請六甲門下君一人官
將百二十人上請恒山門下君一人官將百
二十人上請東嶽門下君一人官將百二十
人上請南嶽門下君一人官將百二十人上
請西嶽門下君一人官將百二十人上請北
嶽門下君一人官將百二十人上請中嶽門
下君一人官將百二十人上請阎羅王門下
君一人官將百二十人上請斷蘭門下君一
人官將百二十人上請十八地獄門下君一
人官將百二十人上請五嶽四瀆門下君一
人官將百二十人上請四十八獄門下君一
人官將百二十人上請名山大神門下君一
人官將百二十人上請百鬼門下君一人官
將百二十人上請左官門下君一人官將百
二十人上請右官門下君一人官將百二十
人上請隂官門下君一人官將百二十人上
請陽官門下君一人官將百二十人上請太
歳門下君一人官將百二十人上請大將軍
門下君一人官將百二十人上請黄幡豹尾
門下君一人官將百二十人上請十二月建
門下君一人上請四季大神門下君一人上
請九醜門下君一人上請左社右稷門下君
一人上請先亡復連門下君一人上請前亡
後死門下君一人上請亡人塚訟門下君一
人上請形禱門下君一人上請眞官門下君
一人上請中宗外𦍙門下君一人上請河伯
水官門下君一人上請下官故炁門下君一
人上請十二溪女門下君一人上請丘神門
下上請諸廟門下上請五盟七誓門下上請
日月南北二斗門下上請考官門下上請神
道門下
右狀請勑詣前條諸曹府百鬼牢獄門下請
乞求覔弟子某三魂七魄或横被百鬼執繫
前件曹府門下請乞
太上大道省覽章辭上達應時追㧞放縱弟
子某精光形影神炁歸付身中悉令備具延
命生筭度脫衰厄使生炁布流百靈匡衞如
願之日奉荷
大道罔極重恩謹狀
即日通詣
三尊門下申
天官門下過
三師門下奏
太上老君玉几前
泰玄都正一平炁(云云)但由弟子不▲科法
招延不利比來住宅不安人口疾厄累歳迍
轗夢想凶虚鬼炁紛紜人神無定頻延災衰
即日詣(臣)求乞章表和解夫妻年命推定星
律解釋災厄防保身命但(臣)受法之日告盟
三官要當扶助師老以救座爲先諸有憑祈
無容抑絶謹按弟子某増添壽命追解上計
名字㧞贖魂魄分解厄忌防保身命徃以奉
爲
太上諸君丈人道法籍係玄都仰崇三天正
法道炁香章爲命得在道門誠相勸化自居
此宅凡百蹭蹬解途不善伏聞
靈寳師老有修齋謝過之科正一盟威有立
功𥙷過之格是以歸心至極翹仰玄門懇注
丹誠拜上章辭除災解難又恐弟子某足履
地網頭戴天羅連星筭盡災殺加臨深恐一
旦不免災厄之次(次入云云圖)恩惟
太上老君(云云)乞丐元炁下流覆育弟子身
命謹請前條六十二部天官君將吏兵次第
㧞贖弟子魂魄徃詣百鬼天牢地獄之内求
覔弟子某魂魄付與身中調和百節安帖精
神追計解厄定上生名付與左契玉暦之中
永保元吉弟子災厄併㑹所奏章辭恐不蒙
上達今奉帛素一疋命米一斗二升命絲百
二十尺銀鐶一雙立信道門以表丹誠之信
若樹木枯朽蓊養枝葉倉穀乏少益其斛斗
年命短促延其丈尺得在上古種民之次又
請元精父母十萬人一合下賷持(臣)章逕詣
太極玉皇几前又請東王父西王母各一人
官將百二十人一合下主爲弟子㧞贖魂魄
増年益壽禳笡却禍收斷家親丈人前亡後
死注祟復連之炁悉使斷絶拜章之後住宅
清宜人口慶泰百病不侵災衰度脫如願之
日被受重恩


太上宣慈助化章卷之四












太上宣慈助化章卷之五毀十
　　　　廣成先生杜光庭集
　　　三天請命章
具法位某誠惶誠恐稽首頓首再拜
上言謹條男人某家口辭列比來爲家轗軻
宅含凶虚夢想醜惡鬼炁紛紜所向乖違諸
無稱泰錢財耗散生業不興田蠶少收興求
無利肉人某以某月日巳來忽染疾患四支
嬴劣飲食不甘顔色青黄魂神離散凶神降
禍惡鬼興災名入三官死解上計簿中五刑
六害之内上爲天羅所纒下爲地網所繞深
恐一旦不自免脫災厄禍難之次卜決形候
並非吉兆又恐入今歳來身中年命有災厄
衆難筭壽窮盡災殺加臨即日馳來請臣到
宅求乞拜奏延命生筭扶衰度厄増年益夀
追魂㧞魄三天請命分解災忌章辭乞保身
命解災度厄辟斥下官故炁中外妖𦍙精邪
魍魉注按後庭鬼賊謹爲上請天官君將吏
兵部具件别如左
上請天曹勑太山府君門下君一人官將百
二十人上請天曹勑太山三官筭盡門下君
一人官將百二十人上請天曹勑太山五官
府門下君一人官將百二十人上請天曹勑
太山主者門下君一人官將百二十人上請
天曹勑太山功曹門下君一人官將百二十
人上請天曹勑太山五道大神門下君一人
官將百二十人上請天曹勑太山五獄大夫
門下君一人官將百二十人上請天曹勑太
山主筭門下君一人官將百二十人上請天
曹勑太山呼召門下君一人官將百二十人
上請天曹勑太山送解門下君一人官將百
二十人上請天曹勑太山延命門下君一人
官將百二十人上請天曹勑太山三丘五墓
門下君一人官將百二十人上請天曹勑主
筭門下君一人官將百二十人上請天曹勑
度厄門下君一人官將百二十人上請天曹
勑斷絶復連門下君一人官將百二十人上
請天曹勑長生門下君一人官將百二十人
上請天曹勑北時司命門下君一人官將百
二十人上請天曹勑司空門下君一人官將
百二十人上請天曹勑主者典籍門下君一
人官將百二十人上請天曹勑主簿孝春門
下君一人官將百二十人上請天曹勑録籍
門下君一人官將百二十人上請天曹勑七
獄掾吏門下君一人官將百二十人上請天
曹勑卿考定生門下君一人官將百二十人
上請天曹勑五社門下君一人官將百二十
人上請天曹勑七竈門下君一人官將百二
十人上請天曹勑五盟七誓門下君一人官
將百二十人上請天曹勑十二月建門下君
一人官將百二十人上請天曹勑太嵗將軍
門下君一人官將百二十人上請天曹勑杜
稷符廟門下君一人官將百二十人上請天
曹勑三官㧞命門下君一人官將百二十人
上請天曹勑三官護命門下君一人官將百
二十人上請天曹勑㧞三魂七魄門下君一
人官將百二十人上請天曹勑延生度死門
下君一人官將百二十人上請天曹勑解災
謝罪門下君一人官將百二十人上請天曹
勑廻名易形門下君一人官將百二十人
右狀請前條都合三十六部天官君將吏兵
各百二十人兵士十萬人一合下次爲考問
太山三十六部崑崙十二時司命符廟府獄
之中㧞贖求覔肉人某三魂七魄九命七籍
形影精光神炁付與某身中悉令備具削除
三官上計死籍定上生名之簿上壽百二十
嵗中壽百歳下壽八十歲延命生筭扶衰度
厄追魂㧞魄倍倉益禄解災度厄生炁布流
如願之日仰荷
大道罔極重恩謹狀
維某年歲月日朔某州某縣某郷某里弟子
某年若干歲戸口若干人今居某處住止即
日稽首乞恩詣臣求乞拜上
三天請命扶衰度厄生筭益壽章辭但由肉
人某闔門頑愚得厠道門忝生人代處在凡
夫招延考炁自入今歳初春已來經喪凶危
夢想無善恐厄難災衰併來相會年窮筭盡
諸患加臨三魂七魄閉繫在天牢地獄之中
天地水三官死解上計簿中五刑六害之内
闔家憂惶安貞莫保唯以一心上憑
大道委命至眞告訴向臣求乞章奏延命度
厄増年益夀乞丐眞炁覆育肉人身命君將
吏兵飛騰驛馬廻度天地水三官門下主爲
男人某分解上計求覔三魂七魄付與身中
過度災厄之門永爲上古種民之次如願之
日仰荷
大道覆育重恩謹狀


　　　巳下符並朱書
謹請今某歳直符神某從官若干人




謹請今某月直符神某從官若干人




謹請今某日直符神某從官若干人





謹請今某時直符神某從官若干人




右狀請前條歲月日時符神并從官君將吏
兵各一合下同心併力各賫持神符上詣天
官地府太山四十八獄之中主爲弟子某扶
衰度厄延命生筭増年益壽追魂㧞魄削除
死籍定上生名今謹賷命繒白素一疋命米
一石二斗絲百二十尺作一結刀一口紙一
百幅筆墨油三升等立信道門㧞贖魂魄倍
倉益庫若年命短促延其丈尺乞得在上古
種民之次上壽百二十歳過免三災九厄削
除死籍定上生名百病痊除生炁布流如願
之日仰荷
大道覆育重恩謹狀
太上三天曹主筭門下君官將百二十人兵
士十萬人太上三天曹追㧞魂魄門下君官
將百二十人兵士十萬人解脫死名門下君
官將百二十人兵士十萬人解計㧞命門下
君官將百二十人兵士十萬人扶衰生筭門
下君官將百二十人兵士十萬人解脫死籍
門下君官將百二十人兵士十萬人主贖命
門下君官將百二十人兵士十萬人斷絶三
官執繫門下君官將百二十人兵士十萬人
斷計解計門下君官將百二十人兵士十萬
人倍倉益榖門下君官將百二十人兵士十
萬人延命益筭門下君官將百二十人兵士
十萬人㧞度三十六獄門下君官將百二十
人兵士十萬人太上三天曹北酆三十二獄
門下君官將百二十人兵士十萬人太上三
天曹一百二十曹府門下君官將百二十人
兵士十萬人
右狀請前條勑詣天地水三官門下君官將
各百二十人兵士十萬人一合下主爲弟子
某扶衰度厄延命生筭増年益壽追魂㧞魄
付與身中悉令備具削除死籍定上生名萬
靈匡祐生炁布流如願之日被受重恩謹狀
上請甲子旬中收精吏十二人官將百二十
人上請甲戌旬中收毒吏十二人官將百二
十人上請甲申旬中收炁吏十二人官將百
二十人上請甲午旬中收瘟吏十二人官將
百二十人上請甲辰旬中收神吏十二人官
將百二十人上請甲寅旬中收鬼吏十二人
官將百二十人
右狀請前條六甲旬用事天官君將吏兵各
一合下主爲肉人某延命生筭扶衰度厄或
因修新𥙷故犯觸土公太歳將軍北時司命
十二月建前後八神六甲鬼賊五瘟五疫鬼
毒之炁一切消滅防保人口急急一如
太上口勑律令
上請春三月大監吏一人兵士十萬人上請
夏三月大監吏一人兵士十萬人上請秋三
月大監吏一人兵士十萬人上請冬三月大
監吏一人兵士十萬人
右狀請前條十二月四季之中用事天官君
將吏兵一合下主爲某分解身中衰災收除
鬼炁延命生筭免災脫厄分解災忌平安無
他急急如律令
上請東方收除五炁君一人兵士十萬人上
請南方收除五炁君一人兵士十萬人上請
西方收除五炁君一人兵士十萬人上請北
方收除五炁君一人兵士十萬人上請中央
收除五炁君一人兵士十萬人
右狀請前條五方用事天官君將吏兵士各
十萬人一合下主爲肉人某身中收除五方
五色虚耗鬼炁災厄度脫生炁布流急急如
律令
上請春三月治病功曹吏十二人官將百二
十人兵士十萬人上請夏三月治病功曹吏
十二人官將百二十人兵士十萬人上請秋
三月治病功曹吏十二人官將百二十人兵
士十萬人上請冬三月治病功曹吏十二人
官將百二十人兵士十萬人
右狀請前條十二月春夏秋冬四季九十日
中用事天官君將吏兵士各十萬人一合下
主爲男人某身中解災度厄削除死籍定上
生名上壽一百二十𡻕爲上古種民之次急
急如律令
上請子年解計君一人官將百二十人兵士
十萬人上請丑年解計君一人官將百二十
人兵士十萬人上請寅年解計君一人官將
百二十人兵士十萬人上請卯年解計君一
人官將百二十人兵士十萬人上請辰年解
計君一人官將百二十人兵士十萬人上請
巳年解計君一人官將百二十人兵士十萬
人上請午年解計君一人官將百二十人兵
士十萬人上請未年解計君一人官將百二
十人兵士十萬人上請申年解計君一人官
將百二十人兵士十萬人上請酉年解計君
一人官將百二十人兵士十萬人上請戌年
解計君一人官將百二十人兵士十萬人上
請亥年解計君一人官將百二十人兵士十
萬人
右狀請前條十二歳月日時中上計并建除
滿平定執破危成收開閉等日天官君將吏
兵各十萬人一合下主爲肉人某身中解災
度厄削除死籍定上生名上夀百二十歳元
辰對會連星死運一切除蕩如願之日被受
重恩謹狀
謹條天地水三官神鬼名字曹府傳治件别
如左
請大道仁慈垂賜飛騰驛馬走詣諸處神祇
符廟之中若肉人某三魂七魄繫在丘墓外
𦍙百鬼牢獄之中次第求覔㧞出付與身中
悉令備具若不具者走詣東方河伯水官門
下求覔之若不具者又詣中吏河伯水官門
下求覔之若不具者又詣三天水曹門下求
覔之若不具者又詣太歳大將軍門下求覔
之如不具者又詣太祖父毋家親丈人并客
死外亡男女之鬼亡魂門下求覔之如不具
者又詣北時司命府獄門下求覔之如不具
者又詣月建前後八神門下求覔之如不具
者又詣五部土公宅龍門下求覔之如不具
者又詣主簿孝春門下求覔之如不具者又
詣司空校尉上府門下求覔之如不具者又
詣司徒校尉上府門下求覔之如不具者又
詣北酆二十四獄門下求覔之如不具者又
詣宅中眞官夫人門下求覔之如不具者又
詣寒温井竈門下求覔之如不具者又詣三
丘五墓塚訟門下求覔之如不具者又詣行
年本命六甲禁忌門下求覔之如不具者又
詣三十六獄門下求覔之如不具者又詣天
地水三官曹府之中求覔之請乞
太上大道君將吏兵詣諸曹府之中求覔肉
人某三魂七魄付與身中衰厄度脫壽命延
長死中得生厄中得度如蒙所願之日被受
大道慈育重恩謹狀
即日通詣
泰玄都(云云)但由肉人不閑科法奉道多違
招延不利比來爲家▲軻宅舍凶虚夢想紛
紜鬼炁屯結人口癭疔卜決多忌肉人某辭
列自入今歳來身中年命有災厄衆難筭壽
窮盡災殺加臨連星厄運名入三官死解上
計簿中五刑六害之内上爲天羅所纒下爲
地網所繞深恐一旦不自免脫災厄禍難之
忌闔家私心宿夜憂怖莫知何計唯以一心
上慿
大道委命至眞告訴向臣求乞章表以爲肉
人某扶衰度厄延命生筭増年益壽追魂㧞
魄付與身中悉令備具收斷中外强𦍙精邪
注祟復連鬼賊之炁悉令次第滅除保其年
命(若入死圖即云云)小臣下愚不勝所見謹
爲伏地拜章一通上聞
某天曹恩惟
太上無極大道太上師尊上官典者垂慈省
理乞丐元炁覆育人口身命平安無他或以
春三月九十日之中上計或以夏三月九十
日之中上計或以秋三月九十日之中上計
或以冬三月九十日之中上計或一年三百
五十四日之中上計或以三十日一節之中
上計者謹諸大破除君一人官將百二十人
解除肉人某或以寅星寅宿寅嵗寅月寅日
寅時之中上計或以卯星卯宿卯歳卯月卯
日卯時之中上計或以辰星辰宿辰歳辰月
辰日辰時之中上計或以巳星巳宿巳歳巳
月巳日巳時之中上計或以午星午宿午歳
午月午日午時之中上計或以未星未宿未
歳未月未日未時之中上計或以申星申宿
申歳申月申日申時之中上計或以酉星酉
宿酉歳酉月酉日酉時之中上計或以戌星
戌宿戌歳戌月戌日戌時之中上計或以亥
星亥宿亥歳亥月亥日亥時之中上計或以
子星子宿子歳子月子日子時之中上計或
以丑星丑宿丑歳丑月丑日丑時之中上計
上請天官君將吏兵北斗門下君主爲肉人
某身削除死籍定上生名某上壽百二十歳
中壽百歳下壽八十歳自此之外皆爲凶横
所天乞爲肉人某身中分解三災四殺五刑
六害七傷八難九厄三鬼五神百二十刑厄
悉蒙超度謹請㧞命君一人官將百二十人
度厄君一人官將百二十人謹請日月星宿
九宫華蓋北極君乞爲肉人某身中分解年
災月厄得蒙度脫謹請生筭君十二人謹請
解厄君十二人官將各百二十人一合下主
爲肉人某身解除三災九厄千病萬痛豁然
除差平復如本謹請直使功曹千二百人一
合下口含神湯聖藥醫治肉人某身中五藏
安帖六腑宣通謹請治病功曹又請陽神決
吏各千二百人謹請狼吏虎賁百二十人主
爲肉人某身中療治三百六十骨節之内百
病除愈謹請參對馳驛吏千二百人謹請都
官僕射天騶甲卒天丁力士各千二百人主
爲醫治肉人某四支五體之内百病悉蒙除
差謹請甲子乙丑丙寅丁卯戊辰巳巳庚午
辛未壬申癸酉此一旬中直符神上詣天西
門九宫之内追㧞某魂魄付與身中悉令備
具謹請甲戌乙亥丙子丁丑戊寅巳卯庚辰
辛巳壬午癸未此一旬中直符神上詣天西
南門九宫之内㧞出肉人某三魂七魄付與
身中悉令備具謹請甲申乙酉丙戌丁亥戊
子巳丑庚寅辛卯壬辰癸巳此一旬中直符
神上詣天東南門九宫之内㧞出肉人某魂
魄付與身中悉令備具謹請甲辰乙巳丙午
丁未戊申已酉庚戌辛亥壬子癸丑此一旬
中直符神上詣天東北門九宫之内㧞出肉
人某魂魄付與身中悉令備具謹請甲寅乙
卯丙辰丁巳戊午已未庚申辛酉壬戌癸亥
此一旬中直符神上詣天西北門九宫之内
㧞出肉人某魂魄付與身中悉令備具謹請
甲午乙未丙申丁酉戊戌已亥庚子辛丑壬
寅癸卯此一旬中直符神上詣天東門九宫
之内㧞出肉人某魂魄付與身中悉令備具
謹請南昌宫中延命度厄君一人官將百二
十人一合下主爲肉人某防保身命安魂定
魄削除死籍定上生名倍倉益榖延命生筭
扶衰度厄生炁布流拜章之後住宅清宜人
口康徤災衰度脫永無天災罪負消除百靈
匡衞所請天官君將吏兵隨(臣)三㑹都章言
功舉遷以爲效信恩惟
太上無極大道太上師尊上官典者垂慈省
理謹爲弟子某拜諸天官君將吏兵求乞扶
衰度厄増年益壽三天請命追魂㧞魄付與
身中悉令備具太醫治病防保身命平安無
他(臣)謹爲拜上乞恩章一通上詣
某天曹伏須告報(臣)誠惶誠恐稽首頓首再
拜以聞

太上宣慈助化章卷之五















