#+TITLE: 莊子翼-明-焦竤
#+DATE: 2018-05-12 10:22:19
#+SOURCE: github.com/kanripo/KR5h0057 master 3fcdeea1                
莊子翼卷之一振一
　內篇
　　逍遥遊第一
北㝠有魚其名爲鯤鯤之大不知其幾千里
也化而爲鳥其名爲鵬鵬之背不知其幾千
里也怒而飛其翼若垂天之雲是鳥也海運
則將徙於南㝠南㝠者天池也齊諧者志怪
者也諧之言曰鵬之徙於南㝠也水擊三千
里摶扶搖而上者九萬里去以六月息者也
野馬也塵埃也生物之以息相吹也天之蒼
蒼其正色耶其遠而無所至極耶其視下也
亦若是則已矣
郭註鯤鵬之實吾所未詳也夫莊子之大意
　在乎逍遥遊放無爲而自得故極小大之
　致以明性分之適達觀之士宜要會其歸
　而遺其所寄也鯤之化鵬非㝠海不足以
　運其身非九萬里不足以負其翼此豈好
　竒哉直以大物必生於大處大處必生此
　大物理固然者翼大則難舉故摶扶摇而
　後能上九萬里一去半歳至天池而息也
　野馬者遊氣也野馬塵埃皆鵬之所憑以
　飛者夫天之蒼蒼竟未知便是天之正色
　耶天之爲遠而無極耶鵬之自上以視地
　亦猶人之自地觀天則止而圖南矣言鵬
　不知道里之遠近趣足以自勝而逝也
且夫水之積也不厚則負大舟也無力覆杯
水於坳(於交/切)堂之上則芥爲之舟置杯焉則
膠水淺而舟大也風之積也不厚則其負大
翼也無力故九萬里則風斯在下矣而後乃
今培風背負青天而莫之天閼遏者而後乃
今將圖南蜩與鷽鳩笑之曰我决起而飛搶
榆枋時則不至而控於地而己矣奚以之九
萬里而南爲適莽蒼者三飡而反腹猶果然
適百里者宿舂糧適千里者三月聚糧之二
蟲又何知小知不及大知小年不及大年奚
以知其然也朝菌窘不知晦朔蟪蛄不知春
秋此小年也楚之南有冥靈者以五百歲爲
春五百歲爲秋上古有大椿者以八千歲爲
春八千歲爲秋而彭祖乃今以久特聞衆人
匹之不亦悲乎
郭註鵬之所以高飛者翼大故耳夫質小者
　所資不待大則質大者所用不得小矣故
　理有至分物有定極各足稱事其濟一也
　若乃失乎忘生之主而營生於至當之外
　事不任力動不稱情則雖垂天之翼不能
　無窮决起之飛不能無困矣夫所以乃今
　將圖南者非其好高而慕逺也風不積則
　夭閼不通故耳三飡三句所適彌遠則聚
　糧彌多故其翼彌大則積氣彌厚也二蟲
　謂鵬蜩也對大於小所以均異趣也夫趣
　之所以異豈知異而異哉皆不知所以然
　而自然耳此逍遥之大意夫年知不相及
　若此之懸也比之衆人之所悲亦可悲矣
　而衆人未嘗悲此者以其性各有極也苟
　知其極則毫分不可相跂天下又何所悲
　乎哉夫物未嘗以大欲小而必以小羡大
　故舉小大之殊各有定分非羡欲所及則
　羡欲之累可以絶矣夫悲生於累累絶則
　悲去悲去而性命不安者未之有也自此
　已下至於列子歷舉年知之大小各信其
　一方未有足以相傾者然後統以無待之
　人遺彼忘我㝠此群異異方同得而我無
　功名是故統小大者無小無大者也苟有
　乎小大則雖大鵬之與斥鷃宰官之與御
　風同爲累物耳齊死生者無死無生者也
　苟有乎死生則雖大椿之與蟪蛄彭祖之
　與朝菌均於短折耳故遊於無小無大者
　無窮者也㝠乎不死不生者無極者也若
　夫逍遥而繫於有方則雖放之使遊而有
　所窮矣未能無待也
湯之問棘也是已窮髮之地有冥海者天池
也有洰焉其廣數千里未有知其脩者其名
爲鯤有鳥焉其名爲鵬背若泰山翼若垂天
之雲摶扶搖羊角而上者九萬里絶雲氣負
青天然後圖南且適南冥也斥鴳晏笑之曰
彼且奚適也我騰躍而上不過數仞而下翶
翔蓬蒿之間此亦飛之至也而彼且奚適也
此小大之辨也故夫知去效一官行比一郷
德合一君而徴一國者其自視也亦若此矣
而宋榮子猶然笑之且舉世而譽之而不加
勸舉世而非之而不加沮定乎内外之分辨
乎榮辱之境斯己矣彼其於世未數數朔然
也雖然猶有未樹也夫列子御風而行泠然
善也旬有五日而後反彼於致福者未數數
然也此雖免乎行猶有所待者也若夫乘天
地之正而御六氣之辨以游無窮者彼且惡
乎待哉故曰至人無己神人無功聖人無名
郭註湯之問棘亦云物各有極任之則條暢
　故莊子以所問爲是也向言二蟲殊翼故
　所至不同或翶翔天池或畢志榆枋直各
　稱體而足不知所以然也今言大小之辨
　各有自然之素既非跂慕之所及亦各安
　其天性不悲所以異故再出之其自視亦
　若此者亦猶鳥之自得於一方也宋榮子
　猶然笑之者未能齊故有笑也舉世毁譽
　之而不加勸沮者審自得也定乎内外之
　分者内我而外物辨乎榮辱之境者榮己
　而辱人斯已矣者亦不能復過此也於世
　未數數者足於身故間於世也猶未樹者
　言唯能自是耳未能無所不可也冷然輕
　妙之貌旬有五日而反言有待者雖御風
　而行不能以一時而周也然其行亦自然
　耳非數數然求之也非風則不得行斯必
　有待也唯無所不乘者無待耳天地者萬
　物之緫名也天地以萬物爲體而萬物必
　以自然爲正故大鵬之能高斥鴳之能下
　大椿之能長朝菌之能短凡此皆自然之
　所能非爲之所能也不爲而自能所以爲
　正也故乘天地之正者即是順萬物之性
　也御六氣之辨者即是遊變化之塗也如
　斯以徃則何徃而有窮哉所遇斯乘又將
　惡乎待哉此乃至德之人玄同彼我者之
　逍遥也苟有待焉則雖列子之輕妙猶不
　能以無風而行故必得其所待然後逍遥
　耳况大鵬乎夫唯與物冥而循大變者爲
　能無待而常通豈自通而已哉又順有待
　者使不失其所待所待不失則同於大通
　矣故有待無待吾所不能齊也至於各安
　其性天機自張受而不知則吾所不能殊
　也夫無待猶不足以殊有待况有待者之
　巨細乎無己故順物順物而至矣理至則
　迹減矣今順而不助與至理爲一故無功
　聖人者物得性之名耳未足以名其所以
　得也
筆乘至人知道内冥諸心而泯絶無寄故置
　無已神人盡道成遂萬物而妙用深藏故
　曰無功聖人念道神化蕩蕩而了不可測
　故曰無名
堯讓天下於許由曰日月出矣而爝火不息
其於光也不亦難乎時雨降矣而猶浸灌其
於澤也不亦勞乎天子立而天下治而我猶
尸之吾自視缺然請致天下許由曰子治天
下天下既已治也而我猶代子吾將爲名乎
名者實之賔也吾將爲賔乎鷦鷯巢於深林
不過一枝偃鼠飲河不過滿腹歸休乎君予
無所用天下爲庖人雖不治庖尸祝不越樽
俎而代之矣
郭註夫能令天下治不治天下者也故堯以
　　治治之非治之而治者也今許由方明
　既治則無所待之而治實由堯故有子治
　之言夫治之由於不治爲之出乎無爲也
　取於堯而足豈借之許由哉若謂拱默山
　林之中而後得稱無爲者此老莊之談所
　以見棄於當塗當塗者自必於有爲之域
　而不反也夫自任者對物而順物者與物
　無對故堯無對於天下而許由與稷契爲
　匹矣何以言其然耶夫與物冥者群物之
　所不能離也是以無心玄應唯感之從汎
　乎若不繫之舟東西之非己也故無行而
　不與百姓共者亦無徃而不爲天下君矣
　以此爲君若天之高實君之德也若獨兀
　然立乎高山之頂守一家之偏尚此故俗
　中之一物而爲堯之外臣耳若以外臣代
　之内主斯有爲君之名而無任君之實也
　鷦鷯一枝偃鼠滿腹言性各有極苟足其
　極則餘天下之財也歸休二句均之無用
　而堯獨有之明夫懷豁者無方故天下樂
　推而不厭也庖人尸祝各安其所司鳥獸
　萬物各足於所受帝堯許由各靜其所遇
　此乃天下之至實也各得其實又何所爲
　乎哉自得而已矣故堯許天地雖異其於
　逍遥一也
肩吾問於連叔曰吾聞言於接輿大而無當
徃而不迈吾驚怖其言猶河漢而無極也大
有徑庭不近人情焉連叔曰其言謂何哉曰
藐眇姑射夜之山有神人居焉肌膚若氷雪
淖綽約若處子不食五穀吸風飲露乘雲氣
御飛龍而遊乎四海之外其神凝使物不疵
癘而年穀熟吾以是狂誑而不信也連叔曰
然瞽者無以與(同/預)下乎文章之觀聾者無以
與乎鍾鼓之聲豈唯形骸有聾盲哉夫知亦
有之是其言也猶時女汝也之人也之德也
將磅礴薄萬物以爲一世蘄乎亂孰弊弊焉
以天下爲事之人也物莫之傷大浸稽啓天
而不溺大旱金石流土山焦而不熱是其塵
垢粃糠將猶陶鑄堯舜者也孰肯以物爲事
宋人資章甫而適諸越越人斷短髮文身無
所用之堯治天下之民平海内之政徃見四
子藐姑射之山汾焚水之陽窅杳然喪其天
下焉
郭註此皆寄言耳神人即聖人也夫聖人雖
　在廟堂之上然其心無異於山林之中世
　豈識之哉徒見其戴黃屋佩玉璽便謂足
　以纓紼其心矣見其歷山川同民事便謂
　足以憔悴其神矣豈知至至者之不虧哉
　今言王德之人而寄之此山將明世無由
　識故乃託之於絶垠之外而推之於視聽
　之表耳處子者不以外傷内也不食五穀
　吸風飲露者明神人非五穀所爲而特禀
　自然之妙氣也夫體神居靈而窮理極妙
　者雖靜默間堂之裏而玄同四海之表故
　乘兩儀而御六氣同人群而驅萬物苟無
　物而不順則浮雲斯乘矣無形而不載則
　飛龍斯御矣遺身而自得故行若曳枯木
　止若聚死灰是以云其神凝也其神凝則
　不凝者自得矣世皆齊其所見而斷之豈
　嘗信此哉不知至言之極妙而以爲狂而
　不信此智之聾盲也是其言猶時女者謂
　此接輿之所言者自然爲物所求但智之
　聾盲者謂無此理也夫聖人之心極兩儀
　之至會窮萬物之妙數故能體化合變無
　徃不可旁礴萬物無物不然世以亂故求
　我無我心也我苟無心亦何爲不應世哉
　其所以會通萬物之性而陶鑄天下以成
　堯舜之治者常以不爲爲之耳孰弊弊焉
　勞神苦思以事爲事然後能乎物莫之傷
　者言安於所傷則傷不能傷傷不能傷而
　物亦不傷之也無徃而不安則所在皆適
　死生無變於已況溺熱之間哉故至人之
　不嬰乎禍難非避之也推理直前而自然
　與吉會也堯舜者世事之名耳爲名者非
　名也故夫堯舜者豈直堯舜而已哉必有
　神人之實焉今所稱堯舜者徒名其塵垢
　秕糠耳夫堯之無用天下爲亦猶越人之
　無所用章甫也然遺天下者固天下之所
　宗天下雖宗堯而堯未嘗有天下也故窅
　然喪之而常遊心於絶冥之境雖寄坐萬
　物之上而未始不消遥也四子者蓋寄言
　以明堯之不一於堯耳夫堯實宜矣其迹
　則堯也世徒見堯之爲堯豈識其冥哉故
　將求四子於海外而據堯於所見因謂與
　物同波者失其所以逍遥也然未知至遠
　之所順者更近而至高之所會者反下也
　若乃厲然以獨高爲至而不夷乎俗者斯
　山谷之士非無待者也奚足以語至極而
　遊無窮哉
惠子謂莊子曰魏王貽異我大瓠之種我樹
之成而實五石以盛成水漿其監不能自舉
也剖之以爲瓢則瓠落無所容非不呺囂然
大也吾爲其無用而掊剖之莊子曰夫子固
拙於用大矣宋人有善爲不龜均手之藥者
世世以洴屏澼僻絖矌爲事客聞之請買其
方百金聚族而謀曰我世世爲洴澼絖不過
數金今一朝而鬻技百金請與之客得之以
說稅吴王越有難吴王使之將冬與越人水
戰大敗越人裂地而封之能不龜手一也或
以封或不免於洴澼絖則所用之異也今于
有五石之瓠何不慮以爲大樽而浮乎江湖
而憂其瓠落無所容則夫子猶有蓬之心也
夫惠子謂莊子曰吾有大樹人謂之樗其大
本擁腫而不中繩墨其小枝卷拳曲而不中
規矩立之塗匠者不顧今子之言大而無用
衆所同去也莊子曰子獨不見狸狌(生星/二音)乎
卑身而伏以候敖遨者東西跳梁不避高下
中於機辟闢死於網罟今夫犛離牛其大若
垂天之雲此能爲大矣而不能執鼠今子有
大樹患其無用何不樹之於無何有之郷廣
莫之野彷徨乎無爲其側逍遥乎寢卧其下
不夭斤斧物莫害者無所可用安所困若哉
郭註其藥能令手不拘拆故堂漂絮於本本
　蓬非直達者也蓋言小大之物若失其極
　則利害之理均用得其所則物皆逍遥也
筆乘曰夫子固拙於用大矣曰則所用之異
　也蓋人性本一用之不同用之巧則逍遥
　矣用之拙則拘繫矣孔子所言性相近習
　相逺即此意也無何有之鄉廣莫之野是
　用而無用正其歸著處就用爲結
　　齊物論第二
南郭子綦其隱(去聲/同下)几而坐仰天而嘘嗒榻
焉似喪其耦顔成子游立侍乎前曰何居姬
乎形固可使如槁木而心固可使如死灰乎
今之隱几者非昔之隱几者也子綦曰偃不
亦善乎而問之也今者吾䘮我汝知之乎汝
聞人籟而未聞地籟汝聞地籟而未聞天籟
夫子游曰敢問其方子綦曰夫大塊噫隘氣
其名爲風是唯無作作則萬竅怒呺號而獨
不聞之參參流乎山林之畏偉隹(崔去/聲)大木
百圍之竅穴似鼻似口似耳似枅稽似圈似
臼似洼者似汚者激者謞孝者叱者吸者叫
者譹豪者宎(天杳/二音)者咬坳者前者唱于而隨
者唱喁愚冷泠風則小和飄風則大和厲風
濟則衆竅爲虛而獨不見之調調之刁刁乎
子游曰地籟則衆竅是已人籟則比竹是已
敢問天籟子綦曰夫吹萬不同而使其自己
也咸其自取怒者其誰耶
郭註同天人均彼我故外無與爲歡而嗒然
　解體若失其配匹也槁木死灰言其寂寞
　無情耳夫任自然而忘是非者其中獨任
　天眞而已又何所有哉故止若枯木行若
　遊塵動止之容吾所不能一也其於無心
　自得吾所不能二也吾喪我我自忘矣我
　自忘矣天下何物足識哉故都忘外内然
　後超然俱得也籟簫也簫管參差宫商異
　律故有短長高下萬殊之聲而所禀之度
　一也然則優劣無所錯其間矣况之風物
　異音同是而咸自取焉天地之籟見矣塊
　者無物也噫氣者豈有物哉氣塊然而自
　噫耳物之生也莫不塊然而自生則塊然
　之體大矣故遂以大塊爲名翏翏長風之
　聲畏隹大風之所扇動也鼻口似下略舉
　衆竅之所似激謞以下略舉衆竅之殊聲
　于喁云者言聲之宫商雖千變萬化唱和
　大小莫不稱其所受而各當其分也濟止
　也烈風作則衆竅實及其止則衆竅虛虛
　實雖異其于各得則同也調調刁刁動搖
　貌言物聲既異形之動搖亦又不同動雖
　不同其得齊一耳豈調調獨是而刁刁獨
　非乎吹萬不同而使其自己此天籟也天
　籟者豈復别有一物哉即衆竅比竹之屬
　接乎有生之類會而共成一天耳無既無
　矣則不能生有有之未生又不能爲生然
　則生生者誰哉塊然而自生耳非我生也
　我既不能生物物亦不能生我則我自然
　耳自己而然則謂之天然豈蒼蒼之謂哉
　而或者謂天籟役物使從己也夫天且不
　能自有况能有物哉故天也者萬物之緫
　名也莫適爲天誰主役物乎故物各自生
　而無所出焉此天道也咸其自取怒者其
　誰言物各自得誰主怒之使然蓋重明天
　籟也
大知閒閒小知間間大言炎炎小言詹詹其
寐也魂交其覺教也形開與接爲搆日以心
鬥縵者窖教者宻者小恐惴惴大恐縵縵其
發若機栝其司是非之謂也其留如詛盟其
守勝之謂也其殺如秋冬以言其日消也其
溺之所爲之不可使復之也其厭壓也如緘
以言其老洫也近死之心莫使復陽也喜怒
哀樂慮歎變慹聶姚佚啓態樂出虛蒸成菌
日夜相代乎前而莫知其所萌已乎已乎且
暮得此其所由以生乎非彼無我非我無所
取是亦近矣而莫知其所爲使若有眞宰而
特不得其股可行己信而不見其形有情而
無形百骸九竅六藏賅該而存焉吾誰與爲
親汝皆說悅之乎其有私焉如是皆有爲臣
妾乎其臣妾不足以相治乎其遞相爲君臣
乎其有眞君存焉如求得其情與不得無益
損乎其眞一受其成形不亡以待盡與物相
刃相靡其行盡如馳而莫之能止不亦悲乎
終身役役而不見其成功□浬然疲役而不
知其所歸可不哀邪人謂之不死奚益其形
化其心與之然可不謂大哀乎
郭註閒閒間間知之不同也炎炎詹詹言語
　之異也魂交形開寤寐之異也縵窖宻交
　接之異也惴惴縵縵恐悸之異也司是非
　守勝動止之異也日消哀殺也不可使復
　溺而遂徃也厭緘厭没于役老洫老而愈
　洫也近死利患輕禍也莫使復陽隂結遂
　志也喜怒以下性情之異也樂出虛蒸成
　菌事變之異也自此以上略舉天籟之無
　方以下明無方之自然也物各自然不知
　所以然而然則形雖彌異自然彌同也日
　夜相代代故以新也天地萬物變化日新
　與時俱徃何物萌之哉自然而然耳所由
　以生言其自生也彼自然也自然生我我
　自然生故自然者即我之自然豈遠之哉
　不知所爲使者凡物云云皆自爾耳非相
　爲使也故任之而理自至矣萬物萬情趣
　舍不同若有眞宰使之然也起索真宰之
　朕迹而亦終不得則明物皆自然無使物
　然也行者信已可行情當其物形不别見
　則百骸九竅付之自然而莫不賅存說之
　則有所私有私則不能賅而存志過其分
　上下相冒而莫爲臣妾矣夫君臣之分若
　天高地卑措於自當眞君則任其自爾而
　非僞也凡得眞性用其自爲者知與不知
　皆自若也然知者守知以待終愚者抱愚
　以至死逆順相交各信其偏見而恣其所
　行莫能自反此比衆人所悲者亦可悲矣
　而未嘗以此爲悲性然故也物各性然又
　何足悲哉然則終身役役□然疲困雖生
　而實與死同此又哀之大而人未嘗以爲
　哀則凡所哀者不足哀也
人之生也固若是芒乎其我獨芒而人亦有
不芒者乎夫隨其成心而師之誰獨且無師
乎奚必知代而心自取者有之愚者與有焉
未成乎心而有是非是今日適越而昔至也
是以無有爲有無有爲有雖有神禹且不能
知吾獨且奈何哉夫言非吹也言者有言其
所言者特未定也果有言耶其未嘗有言耶
其以爲異於鷇却音亦有辯乎其無辯乎道
惡乎陶而有眞僞言惡乎隱而有是非道惡
乎徃而不存言惡乎存而不可道隱於小成
言隱於榮華故有儒墨之是非以是其所非
而非其所是欲是其所非而非其所是則莫
若以明物無非彼物無非是自彼則不見自
知則知之故曰彼出於是是亦因彼彼是方
生之說也雖然方生方死方死方生方可方
不可方不可方可因是因非因非因是是以
聖人不由而照之于天亦因是也是亦彼也
彼亦是也彼亦一是非此亦一是非果且有
彼是乎哉果且無彼是乎哉彼是莫得其偶
謂之道樞樞始得其環中以應無窮是亦一
無窮非亦一無窮也故曰莫若以明
郭註今夫知者皆不知所以知而自知矣生
　者皆不知所以生而自生矣萬物雖異至
　于生不由知未有不同者也故天下莫不
　芒也心之足以制一身之用者謂之成心
　人自師其成心則人各自有師矣人各自
　有師故付之而自當也夫以成待不成非
　知也心自得耳故愚者亦師其成心未肯
　用其所謂短而舍其所謂長者也今日適
　越昔何由至未成乎心是非何由生明夫
　是非者群品之所不能無故至人兩順之
　理無是非而惑者以爲有此以無有爲有
　也惑心已成雖聖人不能解故付之自若
　而不强知也言者各有所說故異於吹我
　以爲是而彼以爲非彼之所是而我又非
　之故未定也未定也者由彼我之情偏耳
　以爲有言耶然未足有所定以爲無言耶
　則據此已有言言與鷇音其致一也有辯
　無辯誠未可定天下之情不必同而所言
　不能異故是非紛紜莫知所定也夫道焉
　不在言何隱蔽而有真僞是非之名紛然
　而起小成榮華自隱於道而道不可隱則
　真僞是非者行於榮華而止于適當見於
　小成而滅於大全也儒墨更相是非各私
　所見夫有是有非者儒墨之所是也無是
　無非者儒墨之所非也今欲是儒墨之所
　非而非儒墨之所是者乃欲明無是無非
　也欲明無是無非則不若還以儒墨反覆
　相明反覆相明則知其所是者非是而所
　非者非非矣物皆自是故無非是物皆相
　彼故無非彼無非彼則天下無是矣無非
　是則天下無彼矣無彼無是所以玄同也
　物皆不見彼之所見而獨自知其所知自
　知其所知則自以爲是矣自以爲是則以
　彼爲非矣故曰彼出於是是亦因彼彼是
　相因而生者也夫死生之變猶春秋冬夏
　四時行耳故死生之狀雖異其於各安所
　遇一也今生者方自謂生爲生而死者方
　自謂生爲死則無生矣生者方自謂死爲
　死而死者方自謂死爲生則無死矣無生
　無死無可無不可故儒墨之辯吾所不能
　同也至於各冥其分吾所不能異也是以
　聖人因天下之是非而自無是非也故不
　由是非之塗而是非無不當者直明其天
　然而無所奪故也是亦彼也我亦爲彼所
　彼彼亦是也彼亦自以爲是彼是有無未
　果定也偶對也彼是相對而聖人兩順之
　故無心者與物冥而未嘗有對于天下也
　樞要也此居其樞要會其玄極以應夫無
　方○是非相尋反覆無窮故謂之環環中
　空矣今以是非爲環而得其中者無是無
　非也無是無非故能應乎是非是非無窮
　故應亦無窮天下莫不自是莫不相非故
　一是一非兩行無窮唯涉空得中者曠然
　無懷乘之以遊也
筆乘彼不自生因此則有彼此不自生因彼
　則有此故曰彼出於是是亦因彼此皆從
　無生有所謂方生之說也雖然生即與死
　對死即與生對方可即有不可方不可即
　有可一是一非相爲匹偶此人也非天也
　聖人不由而照之于天超然立乎是非之
　表而獨與造物者遊豈世之意見橫生者
　倫哉雖聖人於是非亦不廢者乃生之所
　是因而是之世之所非因而非之不過如
　是而已因之一字老莊之要㫖故下文累
　言以應之知此則此即彼彼即此彼之是
　非即此之是非果且有分别乎果且無分
　别乎彼此匹偶之相求之了不可得而道
　樞在此矣几物竒圓而偶方環則終始無
　端中虛無物得道樞者似之故曰得其環
　中以應無窮蓋行乎是非無窮之塗而其
　無是無非者自若非照之以天者不能所
　謂莫若以明也
以指喻指之非指不若以非指喻指之非指
也以馬喻馬之非馬不若以非馬喻馬之非
馬也天地一指也萬物一馬也可乎可不可
乎不可道行之而成物謂之而然惡乎然然
於然惡乎不然不然於不然物固有所然物
固有所可無物不然無物不可故爲是舉莛
庭與楹厲與西施恢恑詭憰决怪道通爲一
其分也成也其成也毁也凡物無成與毁復
通爲一唯達者知通爲一爲是不用而寓諸
庸庸也者用也用也者通也通也者得也適
得而幾矣因是已己而不知其然謂之道勞
神明爲一而不知其同也謂之朝三何謂朝
三曰狙公賦芧序曰朝三而暮四衆狙皆怒
曰然則朝四而暮三衆狙皆悅名實未虧而
喜怒爲用亦因是也是以聖人和之以是非
而休乎天鈎是之謂兩行
郭註夫自是而非彼天下之常情也故以我
　指喻彼指則彼指於我指爲非指矣此以
　指喻指之非指也若覆以彼指還喻我指
　則我指於彼指復爲非指矣此以非指喻
　指之非指也將明無是無非莫若反覆相
　喻反覆相喻則彼與我既同於自是又均
　于相非均于相非則天下無是同于自是
　則天下無非何者是若果是則天下不得
　復有非之者也非若果非則天下亦不得
　復有是之者也今是非無主紛然殽亂明
　此區區者各信其偏見而同于二致耳仰
　觀俯察莫不皆然是以至人知天地一指
　也萬物一馬也故浩然大寧各當其分同
　于自得而無是無非也可於已者即謂之
　可不可於已者即謂之不可道無不成物
　無不然各然其所然各可其所可夫莛横
　而楹縱厲醜而西施好所謂齊者豈必齊
　形狀同規矩哉故舉縱橫好醜恢恑橘怪
　各然其所然各可其所可則形雖萬殊而
　性同得故曰道通爲一也夫物或此以爲
　散而彼以爲成我之所謂成而彼或謂之
　毁者皆生於自見而不見彼也唯達者無
　滯于一方故忽然自忘而寄當于自用自
　用者莫不條暢而自得也幾盡也至理盡
　于自得也達者因而不作故曰因是然豈
　知因爲善而因之哉不知所以因而自因
　耳故謂之道也道即一也達者之於一豈
　勞神哉若勞神明於爲一不足賴也與彼
　不一者無以異矣亦同衆狙因所好而自
　是也是以聖人莫之偏任故付之自均而
　止兩行者任天下之是非也
筆乘天地之大不異一指萬物之多不異一
　馬况人爲天地萬物中之一物乎知此則
　真體廓然是非盡泯而其天全矣然聖人
　無是非而亦未嘗廢是非所謂因也人所
　可因而可之人所不可因而不可之道可
　行因而成之物有謂因而然之是我無然
　然於物之所然耳我無不然不然於物之
　所不然耳若此者以物自有所然自有所
　可蓋無物不如此者又何必加是非於其
　間哉莛與楹反厲與西施反分與成反成
　與毁反極之恢恑橘怪皆通而一之非洞
　然曉徹冥乎至理者不能此莊生之所謂
　達也不用不自用也寓諸庸因乎人也庸
　即人之所常用故曰庸也者用也凡物不
　用則滯用則通故曰用也者通也道至於
　通則得矣故曰通也者得也至於得則幾
　矣而緫之只是因之一字盡之也又恐不
　明因之爲義但觀狙公賦芧不自增減而
　因衆狙之喜怒爲增減非因而何是以聖
　人外則因人而和之以是非内則休乎無
　是無非之天鈎不以迹之有是非而礙其
　心之無是非所以謂之兩行也
古之人其知有所至矣惡乎至有以爲未始
有物者至矣盡矣不可以加矣其次以爲有
物矣而未始有封也其次以爲有封焉而未
始有是非也是非之彰也道之所以虧也道
之所以虧愛之所以成果且有成與虧乎哉
果且無成與虧乎哉有成與虧故昭氏之鼓
琴也無成與虧故昭氏之不鼓琴也昭文之
鼓琴也師曠之枝策也惠子之據梧也三子
之知幾乎皆其盛者也故載之末年唯其好
之也以異於彼其好之也欲以明之彼非所
明而明之故以堅白之昧終而其子又以文
之綸終終身無成若是而可謂成乎雖我亦
成也若是而不可謂成乎物與我無成也是
故滑汨疑之耀聖人之所圖也爲是不用而
寓諸庸此之謂以明
郭註知夫未始有物者此忘天地遺萬物外
　不察乎宇宙内不覺其一身故曠然無累
　與物俱徃而無所不應也未始有封者雖
　未都忘猶能忘其彼此也未始有是非者
　雖未能忘彼此猶能忘彼此之是非也是
　非彰而道虧無是非乃全也道虧則情有
　所偏而愛有所成未能忘愛釋私玄同彼
　我也夫聲不可勝舉也故吹管操弦雖有
　繁手遺聲多矣而執籥鳴弦者欲以彰聲
　也彰聲而聲遺不彰聲而聲全故欲成而
　虧之者昭文之鼓琴也不成而無虧者昭
　文之不鼓琴也幾盡也夫三子者皆欲辯
　非已所明而明之故知盡慮窮形勞神倦
　或枝策假寐或據梧而暝然賴其盛故能
　久不爾早困也三子惟獨好其所明自以
　殊於衆人欲使衆人同我之所好是猶對
　牛鼓簧耳彼竟不明故己之道術終於昩
　然也文之子又終文之緒亦卒不成此三
　子雖求明於彼彼竟不明所以終身無成
　若三子而可謂成則我之不成亦可謂成
　也物皆自明而不明彼若彼不明即謂不
　成則萬物皆相與無成矣故聖人不顯此
　以耀彼不捨己而逐物從而任之各冥其
　所能故曲成而不遺也今三子欲以已之
　所好明示於彼不亦妄乎夫聖人無我者
　也故滑疑之耀則圖而域之恢恑橘怪則
　通而一之使群異各安其所安衆人不失
　其所是則已不用於物而萬物之用用矣
　物皆自用則孰是孰非哉故雖放蕩之變
　倔竒之異曲而從之寄之自用則用雖萬
　殊歷然自明
今且有言於此不知其與是類乎其與是不
類乎類與不類相與爲類則與彼無以異矣
雖然諸嘗言之有始也者有未始有始也者
有未始有夫未始有始也者有有也者有無
也者有未始有無也者有未始有夫未始有
無也者俄而有無矣而未知有無之果孰有
孰無也今我則已有謂矣而未知吾所謂之
其果有謂乎其果無謂乎天下莫大於秋毫
之末而大泰山爲小莫壽乎殤子而彭祖爲
天天地與我並生而萬物與我爲一既已爲
一矣且得有言乎既己謂之一矣且得無言
乎一與言爲二二與一爲三自此以徃巧歷
不能得而况其凡乎故自無適有以至於三
而况自有適有乎無適焉因是已
郭註今言無是非不知其與言有者類乎不
　類乎謂之類則我以無爲是彼以無爲非
　斯不類矣然此雖是非不同亦未免於有
　是非也則與彼類矣故曰類與不類相與
　爲類則與彼無以異也然則將大不類莫
　若無心既遣是非又遣其遣遣之又遣之
　以至於無遣然後無遣無不遣而是非自
　去矣請嘗言之者至理無言言則與類故
　試寄言之也有始言必有終也未始有始
　謂無終始而一死生也未始有夫未始有
　始言一之者未若不一而自齊斯又忘其
　一也有有則美惡是非具也有無則未知
　無無是非好惡猶未離懷也未始有無知
　無無矣而猶未能無知也未始有夫未始
　有無俄而有無未知有無之孰有孰無此
　都忘其知也爾乃俄然始了無耳了無則
　天地萬物彼我是非豁然确斯也我已有
　謂者謂無是非即復有謂也未知吾謂之
　果有果無爾乃蕩然無纖芥於胷中也夫
　以形相對則太山大於秋毫也若各據性
　分物冥其極則形大未爲有餘形小不爲
　不足苟各足於其性則秋毫不獨小其小
　太山不獨大其大矣若以性足爲大則天
　下之足未有過於秋毫也若性足者非大
　則雖太山亦可稱小矣太山爲小則天下
　無大矣秋毫爲大則天下無小矣無小無
　大無壽無夭是以蟪蛄不羡大椿而欣然
　自得斥鴳不貴天池而榮願已足苟足于
　天然而安其性分故雖天地未足爲壽而
　與我並生萬物未足爲異而與我同得也
　萬物萬形自得則一已自一矣理無所言
　物或不能自明其一而以此逐彼故謂一
　以正之既謂之一即是有言矣夫以言言
　一而一非言也則一與言爲二矣一既一
　矣言又二之有一有二得不謂之三乎夫
　以一言言一猶乃成三况尋其枝流凡物
　殊稱何可勝紀故一之者與彼未殊而忘
　一者無言而自一也因是者各止于所能
　乃最是也
華乗無適焉因是已言自無適有者識風鼓
　浪展轉不窮爲是爲非竟無了歇無適者
　自有適無者也適無則無是非而因人之
　是非以爲是非故曰因是巳此句篇中凡
　數見而觧者俱失之以不知是巳爲語詞
　而連因字讀之故也
夫道未始有封言未始有常爲是而有畛也
請言其畛有左有右有倫有義有分有辯有
競有争此之謂八徳六合之外聖人存而不
論六合之內聖人論而不議春秋經世先王
之志聖人議而不辯故分也者有不分也辯
也者有不辯也曰何也聖人懷之衆人辯之
以相示也故曰辯也者有不見也夫大道不
稱大辯不言大仁不仁大廉不嗛謙大勇不
忮道昭而不道言辯而不及仁常而不成廉
清而不信勇忮而不成五者园圓而幾向方
矣故知止其所不知至矣孰知不言之辯不
道之道若有能知此之謂天府注焉而不滿
酌焉而不竭而不知其所由來此之謂葆光
故昔者堯問於舜曰我欲伐宗膾胥敖南面
而不釋然其故何也舜曰夫三子者猶存乎
蓬艾之間若不釋然何哉昔者十日並出萬
物皆照而况德之進乎日者乎
郭註道未始有封冥然無不在也言未始有
　常彼此是非無定主也爲是而有畛者道
　無封故萬物得恣其分域也左右者各異
　便也倫義者物物有理事事有宜也分辯
　者群分而類别也並逐曰競對辯曰爭略
　而判之有此八德六合之外謂萬物性分
　之表耳夫物之性表雖有理存焉而非性
　分之内則未嘗以感聖人也故未嘗論之
　若論則引物使學其所不能矣故不論其
　外而八畛同于自得也論而不議陳其性
　而安之也議而不辯者順其成迹擬乎至
　當之極不執其所是以非衆人也分不分
　辯不辯者物物自分事事自别而欲由己
　以分别之者不見彼之自别也懷之者以
　不辯爲懷耳聖人無懷也辯有不見者不
　見彼之自辯故辯己所知以示之也不稱
　者付之自稱無所稱謂也不言者己自别
　也不仁者無愛而自存也不嗛者至足者
　物之去來非我也故無所容其嗛盈不忮
　者無徃而不順故能無險而不徃也道昭
　而不道者以此明彼彼此俱失也言辯而
　不及者不能及其自分也仁常不成者物
　無常愛常愛則不周也廉清不信者激然
　廉清貪名者爾非眞廉也勇忮不成者忮
　逆之勇天下共疾之無敢舉足之地也此
　五者皆以有爲傷當者也不能止乎本性
　而求外無己夫外不可求而求之猶以圓
　學方以魚羡鳥耳此愈近彼愈遠學彌得
　而性彌失故齊物而偏尚之累去矣所不
　知者皆性分之外故止于所知之內而至
　也不言之辯不道之道者浩然都任之也
　不滿不竭者至人之心若鏡應而不藏故
　曠然無盈虛之變也不知所由來者至理
　之來自然無迹也葆光者任其自明故其
　光不蔽也欲代三國而不釋然者於安任
　之道未弘故聽朝而不怡也將寄明齊一
　之理于大聖故發自怪之問以起對也夫
　物之所安無陋也則蓬艾乃三子之妙處
　若不釋然何哉夫重明登天六合俱照無
　有蓬艾而不光被也夫日月雖無私于照
　猶有所不及德則無不得也而今欲奪蓬
　艾之願而代使從己於至道豈弘哉故不
　釋然神解耳若乃物暢其性各安其所安
　遠近幽深付之自若皆得其極則彼無不
　當而我無不怡也
筆乘道無封言無常聖人何惡于封與常哉
　爲其立于是非之畛也左右倫義分辯競
　爭此八德皆謂之畛聖人存而不論論而
　不辯辯而不議則超然是非之表而何至
　于有畛哉然聖人非但不論不辯不議爲
　無畛也即其有時而論而辯亦不得謂之
　畛也聖人心無分别分即謂之不分辯即
　謂之不辯所以者聖人以不見爲辯衆人
　以相示爲辯此其所以異耳不稱不言不
　仁不嗛不忮歷引古語以證之五者至德
　渾成名相不立此所謂园也若道昭言辯
　仁常廉清勇忮則圭角太露而近於方矣
　方即畛也噫世知不知之爲至而知知而
　不知爲尤至所謂不言之辯不道之道是
　也此則有即無色即空豈非注而不滿酌
　而不竭不知其所由來之天府乎葆光即
　知而不知之謂
齧缺問乎王倪曰于知物之所同是乎曰吾
惡乎知之子知子之所不知邪曰吾惡乎知
之然則物無知邪曰吾惡乎知之雖然嘗䜅
言之庸詎知吾所謂知之非不知邪庸詎知
吾所謂不知之非知邪且吾嘗試問乎女汝
民溼寢則腰疾偏死鰌秋然乎哉木處將端
慄恂懼猨猴然乎哉三者孰知正處民食芻
豢麋鹿食薦蝍且疽甘帶鴟鴉耆鼠四者孰
知正味猿猵偏狙旦以爲雌麋與鹿交鰌與
魚游毛嬙麗姬人之所美也魚見之深入烏
見之高飛麋鹿見之决驟四者孰知天下之
正色哉自我觀之仁義之端是非之塗樊然
殽亂吾惡能知其辯齧缺曰子不知利害則
至人固不知利害乎王倪曰至人神矣大澤
焚而不能熱河漢沍而不能寒疾雷破山風
振海而不能驚若然者乘雲氣騎日月而遊
乎四海之外死生無變於已而况利害之端
乎
郭註所同未必是所異不獨非而彼我莫能
　相正故無所用其知若自知其所不知即
　爲有知有知則不能任群才之自當也都
　不知乃曠然無不任矣嘗試言之者以其
　不知故未敢正言試言之耳魚游斿水水
　物所同咸謂之知然自鳥觀之則向所謂
　知者復爲不知矣故舉民鰌猿三者以明
　萬物之異便次舉民鹿蛆鴉四者以明美
　惡之無主又舉猿徧麋鹿鰌魚毛麗以明
　天下所好之不同也不同者而非之則無
　以知所同之必是矣仁義是非樊然殽亂
　言利于彼或害于此天下之彼我無窮則
　是非之竟無常故唯莫之辯而任其自是
　然後蕩然俱得也齧缺未能妙其不知故
　猶疑至人當知之斯懸之未解也至人神
　矣無心而無不順也不熱不寒不驚者神
　全形具體與物㝠雖涉至變而未始非我
　故蕩然無蠆介于胷中也乗雲氣者寄物
　而行非我動也騎日月者有晝夜而無死
　生也游四海之外者無其知而任天下之
　自爲故馳萬物不窮也
瞿鵲子問乎長梧子曰吾聞諸夫子聖人不
從事於務不就利不違害不喜求不縁道無
謂有謂有謂無謂而遊乎塵垢之外夫子以
爲孟浪之言而我以爲妙道之行也吾子以
爲奚若長梧子曰是黄帝之所聽熒也而丘
也何足以知之且汝亦大早計見卵而求時
夜見彈而求鶚炙予嘗爲汝妄言之汝以妄
聽之奚旁(去/聲)日月挾宇宙爲其脗合置其滑
汨涽昏以隸相尊衆人役役聖人愚芚參萬
歲而一成純萬物蓋然而以是相藴予惡乎
知說悅生之非惑耶予惡乎知惡死之非弱
喪而不知歸者耶麗之姬艾封人之子也晋
國之始得之也涕泣沾襟及其至於王所與
王同筐牀食芻豢而後悔其泣也子惡乎知
夫死者不悔其始之蘄生乎夢飮酒者旦而
哭泣夢哭泣者旦而田獵方其夢也不知其
夢也夢之中又占其夢焉覺教而復知其夢
也且有大覺而後知此其大夢也而愚者自
以爲覺竊竊然知之君乎牧乎固哉丘也與
女(汝下/同)皆夢也予謂女夢亦夢也是其言也
其名爲吊的詭萬世之後而一遇大聖知其
解蟹者是旦暮遇之也
郭註不從事于務者務自來理自應耳非從
　而事之也不就利違害者任而直前無所
　避就也不喜求者求之不喜直取不怒也
　不縁道獨至者也無謂有謂有謂無謂者
　凡有稱謂皆非吾所謂也彼各自謂耳故
　無彼有謂而有此無謂也凡非眞性皆塵
　垢也夫物有自然理有至極循而直徃則
　冥然自合非所言也故言之者孟浪而聞
　之者聽熒雖復黃帝猶不能萬物無懐而
　聽熒至竟故聖人付當於塵垢之外而玄
　合乎視聽之表照之以天而不逆計放之
　自爾而不推明也今瞿鵲方聞孟浪之言
　而便以爲妙道之行斯無異見卵而責司
　晨之功見彈而求鶚炙之實也夫不能安
　時處順而探變求化當生而慮死執是以
　辯非皆逆計之徒也言之則孟浪故試妄
　言之若正聽妄言復爲大早計故亦妄聽
　之以死生爲晝夜旁日月之譬也以萬物
　爲一體挾宇宙之譬也以有所賤故尊卑
　生焉而滑泯紛亂莫之能正各自是於一
　方矣故爲脗然自合之道其若置之勿言
　委之自爾也脗然無波際之謂役役馳騖
　于是非之境也愚芚芚然無知而直徃之
　貌純者不雜者也夫舉萬世而參其變衆
　人謂之雜矣故役役然勞形怵心而去彼
　就此唯大聖無執故芚然直徃而與變化
　爲一一變化而常逰於獨者也故雖參糅
　億載千殊萬異道行之而成則古今一成
　也物謂之而然則萬物一然也無物不然
　無時不成斯可謂純也藴積也積是於萬
　歲則萬歲一是也積然於萬物則萬物盡
　然也故不知死生先後之所在彼我勝負
　之所如也死生一也而獨說生欲與變化
　相背安知其非惑也少而失其故居名爲
　弱喪弱喪者遂安於所在而不知歸於故
　鄉也焉知生之非夫弱喪焉知死之非夫
　還歸而惡之哉觀於麗姬先泣後悔一生
　之内情變若此當此之日則不知彼况夫
　死生之變惡能相知哉故寤寐之間事苟
　變情亦異則死生之願不得同矣故生時
　樂生則死時樂死矣死生雖異其於各得
　所願一也則何係哉方夢不知其夢則當
　死之時亦不知其死而自適其志也夫夢
　者夢中復占其夢則無以異於寤者也當
　所遇無不足也何爲方生而憂死哉大覺
　者聖人也大覺者乃知夫患慮在懷者皆
　未寤也愚者大夢而自以爲寤故竊竊然
　以所好爲君上而所惡爲牧圉欣然信一
　家之偏見可謂固陋矣非常之談非常人
　之所知故謂之弔當卓詭而不識其懸解
　旦暮遇之者言能蛻然無係而玄同生死
　者至希也
筆乘奚何不也屬下句讀弱䘮禮記二十曰
　弱喪亡失也旦暮遇之言有知之者雖萬
　世之遠猶如旦夕甚言其難得也古云千
　里而一聖猶比肩也語意亦如此
既使我與若辯矣若勝我我不若勝若果是
也我果非也邪我勝若若不吾勝我果是也
而果非也邪其或是也其或非也邪其俱是
也其俱非也邪我與若不能相知也則人固
受其黮啖闇吾誰使正之使同乎若者正之
既與若同矣惡能正之使同乎我者正之既
同乎我矣惡能正之使異乎我與若者正之
既異乎我與若矣惡能正之使同乎我與若
者正之既同乎我與若矣惡能正之然則我
與若與人俱不能相知也而待彼也邪何謂
和之以天倪曰是不是然不然是若果是也
則是之異乎不是也亦無辯然若果然也則
然之異乎不然也亦無辯化聲之相待若其
不相待和之以天倪因之以曼萬衍(去/聲)所以
窮年也忘年忘義振於無竟故寓諸無竟
郭註不知而後推不見而後辯辯之而不足
　以自信以其與物對也辯對終日黯闇至
　竟莫能正之故當付之自正耳同故是之
　異故非之皆未足信是若果是則天下不
　得復有非之者也非若信非則亦無縁復
　有是之者也今是其所同而非其所異異
　同既具而是非無主故夫是非者生乎好
　辯而休乎天均付之兩行而息乎自正也
　待彼不足以正此則天下莫能相正也故

　付之自正而至矣天倪者自然之分也是
　非然否彼我更對故無辯無辯故和之以
　天倪安其自然之分而已不待彼以正此
　是非之辯爲化聲化聲之相待俱不足以
　相正故若不相待也和以自然之分任其
　無極之化尋斯以徃則是非之境自泯而
　性命之致自窮也忘年故玄同死生忘義
　故彌貫是非是非死生蕩而爲一斯至理
　也至理暢於無極故寄之者不得有窮也
罔兩問景影曰曩子行今子止曩子坐而子
起何其無特操與景曰吾有待而然者邪吾
所待又有待而然者邪吾待蛇蚹敷蜩條翼
邪惡識所以然惡識所以不然昔者莊周夢
爲胡蝶栩栩許然胡蝶也自喻適志與不知
周也俄而覺教則蘧蘧然周也不知周之夢
爲胡蝶與胡蝶之夢爲周與周與胡蝶則必
有分矣此之謂物化
郭註罔兩景外之微隂也吾有待而然者邪
　言天機自爾坐起無待無待而獨得者孰
　知其故而責其所以哉若責其所待而尋
　其所由則尋責無極卒至於無待而獨化
　之理眀矣若待蛇蚹蜩翼則無特操之所
　由未爲難識也今所以不識正由不待斯
　類而獨化故耳或謂罔兩待景景待形形
　待造物者請問夫造物者有邪無邪無也
　則胡能造物哉有也則不足以物衆形故
　眀乎衆形之自物自造而無所待焉此天
　地之正也故彼我相因形景相生雖復玄
　合而非待也今罔兩之因景猶云俱生而
　非待故罔兩非景之所制而景非形之所
　使形非無之所化也則化與不化然與不
　然從人之與由己莫不自爾吾惡識其所
　以哉故任而不助則本末内外泯然無迹
　若乃責此近因忘其自爾宗物於外喪主
　於内而愛尚生矣何夷之得有哉自喻適
　志自快得意悅豫而行也方其夢爲胡蝶
　而不知周則與殊死不異也俄然覺則蘧
　蘧然周自周而言故稱覺耳未必非夢也
　今之不知胡蝶無異於夢之不知周也而
　各適一時之志則無以眀胡蝶之不夢爲
　周矣世有假寐而夢經百年者則無以明
　今之百年非假寐之夢者也覺夢之分無
　異於死生之辯今所以自喻適志由其分
　定非由無分也夫時不暫掉而今不遂存
　故昨日之夢於今化矣死生之變豈異於
　此而勞心於其間哉方爲此則不知彼夢
　爲胡蝶是也取之於人則一生之中今不
　知後麗姬是也而愚者竊竊然自以爲知
　生之可樂死之可苦未聞物化之謂也
筆乘齊物篇始之以無彼我同是非合成毁
　一多少均小大而已及其言之至則次之
　以叅古今一生死同夢覺千變萬化而歸
　於一致所謂明達而無礙者也然而物我
　齊之則可也至於夢覺則何以同之歟夫
　晝之所爲與夜之所夢一也然晝以覺夜
　以寐小有不同也積久而通則晝所爲夜
　所夢茫然無所分别矣江遹有言覺能知
　夢夢不知覺則覺固眞於夢覺之所爲止
　存於思慮之中夢之先知乃出於思慮之
　外則夢又靈於覺旦旦之覺其云爲常有
　倫昔昔之夢其見聞常不續夢覺須臾之
　說耳其差殊乃至此况死生乃去來之大
　變苟非其人欲無輪溺於造化得乎哉雖
　然苟能早悟於夢覺則死生之去來亦不
　足道也
　　養生主第三
吾生也有涯而知也無涯以有涯隨無涯殆
已己而爲知者殆而己矣爲善無近名爲惡
無近刑縁督以爲經可以保身可以全生可
以養生可以盡年
郭註生也有涯所禀之分各有極也夫舉重
　携輕而神氣自若此力之所限也而尚名
　好勝者雖復絶膂猶未足以慊其願此知
　之無涯也故知之爲名生於失當而滅於
　㝠極㝠極者任其至分而無毫銖之加是
　故雖負萬鈞苟當其所能忽然不知重之
　在身雖應萬機泯然不覺事之在己此養
　生之主也若以有限之性尋無極之知安
　得而不困哉己困於知而不知止又爲知
　以救之斯養而傷之者眞大殆也必也忘
　善惡而居中任萬物之自爲悶然與至當
　爲一故刑名逺己而全理在身也縁督以
　爲經者順中以爲常也苟得中而冥度則
　保身全生養親盡年事事無不可者夫養
　生非求過分蓋全理盡年而已矣
庖丁爲文惠君解牛手之所觸肩之所倚足
之所履膝之所踦紀砉翕然嚮然奏刀騞畫
然莫不中音合於桑林之舞乃中經首之會
文惠君曰譆善哉技蓋至此乎庖丁釋刀對
曰臣之所好者道也進乎技矣始臣之解牛
之時所見無非牛者三年之後未嘗見全牛
也方今之時臣以神遇而不以目視官知止
而神欲行依乎天理批大郤隙導大窾疑因
其固然技經肯綮之未嘗而况大軱孤乎良
庖歲更刀割也族庖月更刀折也今臣之刀
十九年矣所解數千牛矣而刀刃若新發於
硎彼節者有間而刀刃者無厚以無厚入有
間恢恢乎其於遊刃必有餘地矣是以十九
年而刀刃若新發於硎雖然每至於族吾見
其難爲怵然爲戒視爲止行爲遲動刀甚微
謋獲然已解如土委地提刀而立爲之四顧
爲之躊躇滿志善刀而藏之文惠君曰善哉
吾聞庖丁之言得養生焉
郭註自手之所觸至經首之會言其因便施
　巧無不閑解盡理之甚既適牛理又合音
　節也進乎技者言直寄道理於技耳所好
　者非技也所見無非牛未能見其理間也
　未嘗見全牛但見其理間也以神遇不以
　目視闇與理會也官知止神欲行司察之
　官廢縱心而順理也依天理者不横截也
　批大卻者有際之處因而批之今離也導
　大窾者節解竅空就導令殊也因其固然
　刀不妄加也逰刃於空未嘗經槩於微礙
　技之妙也交錯聚結爲族視爲止者不復
　屬目於他物也行爲遲徐其手也動刀甚
　微謋然已解得其宜則用力少也如土委
　地理解而無刀迹若聚土也善刀而藏之
　拭刀而弢之也以刀可養故知生亦可養
公文軒見右師而驚曰是何人也惡烏乎介
也天與余其人與曰天也非人也天之生是
使獨也人之貌有與也以是知其天也非人
也澤雉十步一啄百步一飲不蘄畜乎樊中
神雖王去聲不善也
郭註介偏刖之名知之所無奈何天也犯其
　所知人也偏刖曰獨夫師一家之知而不
　能兩存其足則是知其所無奈何若以右
　師之知而必求兩全則心神内困形骸外
　弊矣豈直偏刖而已哉兩足共行曰有與
　有與之貌未有疑其非命也以有與命也
　故知獨者亦非我也是以達生之情者不
　務生之所無以爲達命之情者不務命之
　所無奈何也全其自然而已蘄求也樊所
　以籠雉也夫俯仰乎天地之間逍遥乎自
　得之場固養生之妙處也又何求於入籠
　而服養哉夫始乎適而未嘗不適者忘適
　也心神長王志服盈豫而自放於清曠之
　地忽然不覺善之爲善也
筆乘介獨也即見獨疑獨之獨有與則非獨
　矣右師知識俱忘而澹然逰心於獨公文
　軒已望而知之故驚問其天耶人耶言何
　以至此也夫天之生人自有知見而人不
　得以偶之此天之使也苟不知知之自知
　見之自見又爲知見以益之則有與而屬
　之人矣即老子所謂子何與人偕來之衆
　也澤雉飲啄雖難必以樊中爲苦要思以
　善其人耳彼知見者亦人之樊也非至人
　則惡能縣解之
老聃死秦失吊之三號而出弟子曰非夫子
之友邪曰然然則弔焉若此可乎曰然始也
吾以爲其人也而今非也向吾入而弔焉有
老者哭之如哭其子少者哭之如哭其母彼
其所以會之必有不蘄言而言不蘄哭而哭
者是遁天倍情忘其所受古者謂之遁天之
刑適來夫子時也適去夫子順也安時而處
順哀樂不能入也古者謂是帝之縣解指窮
於薪火傳也不知其盡也
郭註秦失人弔亦弔人號亦號弟子怪其不
　倚户觀化乃至三號不知至人無情與衆
　號耳故若斯可也老者如哭子少者如哭
　母嫌其先物施惠不在理上住故致此甚
　愛也夫天性所受各有本分不可逃亦不
　可加感物太深不止於當遯天者也將馳
　鶩於憂樂之境雖楚戮未加而性情已困
　庸非刑哉適來時自生也適去理當死也
　夫哀樂生於失得也今玄通合變之士無
　時而不安無順而不處冥然與造化爲一
　則無徃而非我矣將何得何失孰死孰生
　哉故任其所受而哀樂無所錯其間矣以
　有係者爲縣則無係者縣解也縣解而性
　命之情得矣此養生之要也窮盡也爲薪
　猶前薪也前薪以指指盡前薪之理故火
　傳而不滅心得納養之中故命續而不絶
　明夫養生乃生之所以生也夫時不再來
　今不一停故人之生也一息一得耳向息
　非今息故納養而命續前火非後火故爲
　薪而火傳火傳而命續由夫養得其極也
　世豈知其盡而更生哉
筆乘按佛典有解此者曰火之傳於薪猶神
　之傳於形火之傳異薪猶神之傳異形前
　薪非後薪則知指窮之術妙前形非後形
　則悟情數之感深惑者見形朽於一生便
　謂神情共喪猶覩火窮於一木便謂終期
　都盡可乎此其說亦甚精矣然舍生趨生
　則猶未了之談也竊意以指計薪薪多而
　指有窮反火相傳燒不知其即時盡矣蓋
　躍金不出乎爐浮漚必還之海以見其無
　死生一也前言生之當養此言死生如一
　豈故相反哉知死生之一者乃爲善養生
　者耳


莊子翼卷之一



















莊子翼卷之二振二
　　人間世第四
顔回見仲尼請行曰奚之曰將之衛曰奚爲
焉曰回聞衛君其年壯其行獨輕用其國而
不見其過輕用民死死者以國量乎澤若蕉
民其無如矣回嘗聞之夫子曰治國去之亂
國就之醫門多疾願以所聞思其則庶幾其
國有瘳乎仲尼曰譆若殆徃而刑耳夫道不
欲雜雜則多多則擾擾則憂憂而不救古之
至人先存諸己而後存諸人所存於己者未
定何暇至於暴人之所行且若亦知夫德之
所蕩而知之所爲出乎哉德蕩乎名知出乎
爭名也者相軋也知也者爭之器也二者凶
器非所以盡行也且德厚信矼打未達人氣
名聞不爭未達人心而疆以仁義繩墨之言
術暴人之前者是以人惡有其美也命之曰
菑人菑人者人必反菑之若殆爲人菑夫且
苟爲悅賢而惡不肖惡用而求有以異若唯
無詔王公必將乘人而鬥其捷而目將熒之
而色將平之口將營之容將形之心具成之
是以火救火以水救水名之曰益多順始無
窮若殆以不信厚言必死於暴人之前矣且
昔者桀殺關龍逢紂殺王子比干是皆修其
身以下傴拊人之民以下拂其上者也故其
君因其修以擠之是好名者也昔者堯攻叢
枝胥敖禹攻有扈國爲虛厲身爲形戮其用
兵不止其求實無已是皆求名實者也而獨
不聞之乎名實者聖人之所不能勝升也而
况若乎雖然若必有以也嘗以語我來顔回
曰端而虛勉而一則可乎曰惡惡可夫以陽
爲充孔揚采色不定常人之所不違因案人
之所感以求容與其心名之曰日漸之德不
成而况大德乎將執而不化外合而内不訾
其庸詎可乎然則我内直而外曲成而上比
内直者與天爲徒與天爲徒者知天子之與
己皆天之所子而獨以己言蘄乎而人善之
蘄乎而人不善之邪若然者人謂之童子是
之謂與天爲徒外曲者與人之爲徒也擎跽
曲拳人臣之禮也人皆爲之吾敢不爲耶爲
人之所爲者人亦無疵焉是之謂與人爲徒
成而上比者與古爲徒其言雖教謫之實也
古之有也非吾有也若然者雖直不爲病是
之謂與古爲徒若是則可乎仲尼曰惡惡可
太多政法而不諜雖固亦無罪雖然止是耳
矣夫胡可以及化猶師心者也
郭註行獨不與民同欲也輕用其國者人君
　動必乘人一怒則伏尸流血一喜則軒冕
　塞路故君人者之用國不可輕也不見其
　過莫敢諫也輕用民死輕用之於死也死
　者以國量乎澤若蕉舉國而輸之死地不
　可稱數視之如草介也民其無如矣無所
　依歸也道不欲雜言宜正得其人若夫不
　得其人則雖百醫守病適足致疑而不能
　一愈也古之至人有其具然後可以接物
　彼不虛心以應物而役思以犯難故知其
　所存於己者未定也夫唯外其知以養眞
　寄妙當於群才功名歸物而患慮逺身然
　後可以至於暴人之所行也且德之所以
　流蕩者矜名故也知之所以橫出者爭善
　故也雖復桀跖其所矜惜無非名善也名
　知者世之所用也而名起則相軋知用則
　爭興故遣名知而後行可盡也夫投人夜
　光鮮不按劒者未達故耳回之德信與其
　不爭之名彼所未達也而强以仁義準繩
　於彼彼將謂回欲毁人以自成也是故至
　人不役志以經世而虛心以應物誠信著
　於天地不爭暢於萬物然後萬物歸懷天
　地不逆故德音發而天下響會景行彰而
　六合俱應始可以經寒暑涉治亂而不與
　逆鱗迕也菑人者人必反菑之適不信受
　則謂與己爭名而反害之也苟能悅賢惡
　愚聞義而服便爲明君君明則不苦無賢
　臣汝徃亦不足復竒如其不爾徃必受害
　故以有心而徃無徃而可無心而應其應
　自來則無徃而不可也汝唯有寂然不言
　耳言則工公必乘人以君人之勢而角其
　捷辯以距諫飾非而目將熒之使人眼眩
　也色將平之不能復自異於彼也口將營
　之自救解不暇也容形心成乃且釋己以
　從彼也名之曰益多適不能救乃更足以
　成彼之盛也順始無窮尋常守故未肯變
　也不信厚言未信而諫雖厚爲害也龍逢
　比干居下而任上之憂非其事也故其君
　擠之不欲令臣有勝君之名也夫暴君若
　叢枝胥敖有扈非徒恣欲乃復求名但所
　求者非其道耳惜名貪欲之君雖復堯禹
　不能勝化也故與衆攻之而汝乃欲空手
　而徃化之以道哉端而虛正其形而虛其
　心也勉而一言遜而不二也惡惡可者言
　未可也衛君亢陽之性充張於内而甚揚
　於外强禦之至也采色不定喜怒無常也
　夫頑强之甚人以快事感己己陵藉而乃
　抑挫之以求從容自放而遂其侈心雖小
　德且不能成將故守其本意執而不化即
　汝之端虛勉一外合而内不訾此未足以
　化之也顔回更說三條内直者與天爲徒
　言物無貴賤得生一也故善與不善付之
　公當耳一無所求於人若然者依乎天理
　推己性命若嬰兒之直徃也外曲者與人
　爲徒言外形委曲隨人事之所當爲也成
　而上比者與古爲徒言成於今而比於古
　雖是常教有諷責之㫖然寄直於古故無
　以病我也仲尼猶以爲未可意謂當理無
　二而張三條以政之與事不冥耳雖未弘
　大亦且不見咎責然於化則未以其挾三
　術以適彼非經心而付之天下也
筆乘若唯無詔王公句絶詔告也汝唯無告
　王公則已言則必且乘人而鬥其捷云云
　皆指顔子也
顔回曰吾無以進矣敢問其方仲尼曰齋吾
將語若有而爲之其易異邪易之者皥天不
宜顏回曰回之家貧唯不飲酒不茹葷者數
月矣若此則可以爲齋乎曰是祭祀之齋非
心齋也回曰敢問心齋仲尼曰若一志無聽
之以耳而聽之以心無聽之以心而聽之以
氣聽止於耳心止於符氣也者虛而待物者
也唯道集虛虛者心齋也顔回曰回之未始
得使實自回也得使之也未始有回也可謂
虛乎夫子曰盡矣吾語若若能入遊其樊而
無感其名入則鳴不入則止無門無毒一宅
而寓於不得己則幾矣絶迹易無行地難爲
人使易以僞爲天使難以僞聞以有翼飛者
矣未聞以無翼飛者也聞以有知知者矣未
聞以無知知者也瞻彼闋者虛室生白吉祥
止止夫且不止是之謂坐馳夫徇耳目内通
而外於心知鬼神將來舍而况人乎是萬物
之化也禹舜之所紐者伏戲羲凡蘧之所行
終而况散焉者乎
郭註夫有其心而爲之者誠恭易也以有爲
　爲易未見其宜也若一志者請去異端而
　
　任獨也遺耳目去心意而符氣性之自得
　此虛以待物者也唯道集虛虛其心則至
　道集於懷也未使實自回者未使心齋故
　有其身也得便未始有回者既得心齋之
　使則無其身也入遊其樊而無感其名者
　放心自得之場當於實而止也譬之官商
　應而無心故曰鳴也夫無心而應者任彼
　耳不强應也使物自若無門者也付天下
　之自安無毒者也毒治也不得已者理之
　必然者也體至一之宅而會乎必然之符
　也則幾矣理盡於斯也不行則易欲行而
　不踐地不可能也無爲則易欲爲而不傷
　性不可得也視聽之所得者粗故易欺也
　至於自然之報細故難僞也則失眞少者
　不全亦少失眞多者不全亦多失得之報
　未有不當其分者也而欲違天爲僞不亦
　難乎有翼有知之喻言必有其具乃能其
　事今無至虛之宅無由有化物之實也夫
　視有若無虛室者也室虛而純白獨生矣
　吉祥之所集者至虛至靜也若夫不止於
　當不會於極此爲以應坐之日而馳鶩不
　息也故外敵未至而内已困矣豈能化物
　哉夫使耳目閉而自然得者心知之用外
　矣故將任性直通無徃不冥尚無幽昩之
　貴而况人間之累乎物無貴賤未有不由
　心知耳目以自通者也故世之所謂知者
　豈欲知而知哉所謂見者豈謂見而見哉
　若夫知見可以欲爲而得者則欲賢可以
　得賢爲聖可以得聖乎固不可矣而世不
　知知之自知因欲爲知以知之不見見之
　自見因欲爲見以見之不知生之自生又
　將爲生以生之故見目而求離婁之明見
　耳而責師曠之聦故心神奔馳於内耳目
　竭喪於外身處不適則與物不冥矣不冥
　矣而能合乎人間之變應乎世世之節者
　未之有也
筆乘爲天使爲人使與未始得使及得使之
　使相應顏子間虛爲心齋也而霍然有悟
　故曰回之不能運動如意者有我也能運
　動如意者無我也夫子嘆其盡善而又告
　之曰女能逰其樊而無動于名意合則言
　不合則止廣大而無門澹泊而無毒一處
　之以不得已焉則幾矣幾者幾于無我也
　絶迹以下重發此義不行而絶迹則易行
　而不踐地則難爲人使則有我故是僞爲
　天使則無我故難僞夫知不以知如大之
　行不以步鳥之飛不以翼者天使之也此
　所謂虛也室虛則白生心虛則道集蓋非
　有吉祥也而吉祥莫大焉人之安身栖志
　釋此無歸矣而猶然不止非坐馳而何坐
　馳如言陸沈之類蓋人心自止而橫執以
　爲不止是猶之馬伏槽櫪而意騖千里即
　拱默山林秪滋其擾耳夫耳目内通則無
　聞見外于心知則無思爲如此則可以言
　虛而鬼神來舍矣况于人乎此所以命萬
　物之化而不化于物古聖人所爲服行終
　身者也
葉涉公子高將使於齊問仲尼曰王使諸梁
也甚重齊之待使者蓋將甚敬而不急匹夫
猶未可動也而况諸侯乎吾甚慄之子嘗語
諸梁也曰凡事若小若大寡不道以懽成事
若不成則必有人道之患事若成則必有隂
陽之患若成若不成而後無患者唯有德者
能之吾食也執粗而不臧爨無欲清之人今
吾朝受命而夕飲冰我其内熱與吾未至乎
事之情而既有隂陽之患矣事若不成必有
人道之患是兩也爲人臣者不足以任之子
其有以語我來仲尼曰天下有大戒二其一
命也其一義也子之愛親命也不可解於心
臣之事君義也無適而非君也無所逃於天
地之間是之謂大戒是以夫事其親者不擇
地而安之孝之至也夫事其君者不擇事而
安之忠之盛也自事其心者哀樂不易施乎
前知其不可奈何而安之若命德之至也爲
人臣子者固有所不得已行事之情而忘其
身何暇至於悅生而惡死夫子其行可矣丘
請復以所聞凡交近則必相靡以信遠則必
忠之以言言必或傳之夫傳兩喜兩怒之言
天下之難者也夫兩喜必多溢美之言兩怒
必多溢惡之言凡溢之類也妄妄則其信之
也莫莫則傳言者殃故法言曰傳其常情無
傳其溢言則幾乎全
郭註王使諸梁甚重者重其使欲有所求也
　甚敬而不急者恐直空報其敬而不肯急
　應其求也事無小大少有不言以成爲懽
　者此仲尼之所曾告諸梁也事不成則有
　人道之患者以成爲懽者不成則怒矣此
　楚王之所不能免也事成則有隂陽之患
　者言人患雖去然喜懼戰于胷中固已結
　冰炭於五藏矣成敗若任之於彼而莫足
　以患心者唯有德者能之爨無欲清之人
　者對火而不思凉明其所饌儉薄也所饌
　儉薄而内熱飲冰者誠憂事之難非美食
　之爲也事未成則唯恐不成耳若果不成
　則恐懼結於内而刑網罹於外故曰是兩
　也不可解於心者自然固結不可解也無
　所逃於天地之間者千人聚不以一人爲
　主不亂則散故多賢不可以多君無賢不
　可以無君此天人之道必至之宜也若君
　可逃而親可解則不足戒也故曰是之謂
　大戒知不可奈何者命也而安之則無哀
　無樂何易施之有哉故冥然以所遇爲命
　而不施心於其間泯然與至當爲一而無
　休戚於其中雖事凡人猶無徃而不適而
　况君親乎事有必至理固常通爲人臣子
　者任之則事濟事濟而身不存者未之有
　也又何用心於有身哉若乃信道不篤而
　悅惡存懷不能與至當俱徃而謀生慮死
　未見能成其事者也交近則必相靡以信
　者近者得接故以其信驗親相靡服也遠
　則必忠之以言者遥以言傳意也夫喜怒
　之言若過其實傳之者宜使兩不失中故
　未易也凡溢之類也妄言嫌非彼言以傳
　者妄作也莫者莫然疑之也傳言者殃言
　就傳過言似於誕妄受者有疑則傳言者
　橫以輕重爲罪也引法言以證之言雖聞
　臨時之過言而勿傳也必稱其常情而要
　其誠致則近於全也
筆乘葉公之憂在利害然害之極不過死亡
　而已故夫子以生死决之忠孝人猶能言
　
　自事其心者哀樂不易施乎前則未易言
　也蓋事心則身忘身忘而哀樂無所錯矣
　惡能施乎其前哉故卒之曰行事之情而
　忘其身何暇至子悅生而惡死悅生惡死
　即所謂哀樂者也知其無可奈何而安之
　若命須溪云只此一語慷慨明達談笑有
　餘夫不可奈何非衰颯之謂也其自决如
　此
且以巧鬥力者始乎陽常卒乎隂泰至則多
竒巧以禮飲酒者始乎治常卒乎亂泰至則
多竒樂凡事亦然始乎諒常卒乎鄙其作始
也簡其將畢也必巨言者風波也行者實喪
也夫風波易以動實喪易以危故忿設無由
巧言偏辭獸死不擇音蔭氣息茀然於是並
生心厲尅核太至則必有不肖之心應之而
不知其然也苟爲不知其然也孰知其所終
故法言曰無遷令無勸成過度益也遷令勸
成殆事美成在久惡成不及改可不愼與且
夫乘物以遊心託不得已以養中至矣何作
爲報也莫若爲致命此其難者
郭註以巧鬥力者本共好戲欲勝情至潜興
　害彼則不復循理也以禮飲酒者尊卑有
　别旅酬有次湛湎淫液則淫流縱橫無所
　不至也夫煩生於簡事起於微此必至之
　勢也言者風波也故行之則實喪矣遺風
　波而不行則實且喪矣事得其實則危可
　安而蕩可定也夫忿怒之作無他由也常
　由巧言過實偏辭失當譬之野獸蹴之窮
　地意急情盡則和氣不至而氣息不理茀
　然暴怒但生𤷅疵以對之也夫寬以容物
　物必歸焉尅核太精則鄙吝心生而不自
　覺也苟不自覺安能知禍福之所齊詣邪
　故大人蕩然放物於自得之場不苦人之
　能不竭人之歡故四海之交可全也無遷
　令者傳彼實也無勸成者任其自成也過
　度益也益則非任實矣美成者任其時化
　譬之種植不可一朝成也若彼之所惡而
　勸疆成之則悔敗尋至故曰惡成不及改
　也乘物以遊心託不得已以養中言寄物
　以爲意任理之必然者中庸之符全矣斯
　接物之至也當任齊所報之實何爲爲齊
　作意於其間哉莫若爲致命此其難者言
　直爲致命最易而以喜怒施心故難也
筆乘夫傳兩喜兩怒之言而不敢溢者凡以
　善終之難不得不謹其始耳觀鬥力者始
　陽卒隂飲酒者始治卒亂則知人之相與
　始于信卒乎鄙事之在人始于細卒乎大
　者其必至也夫一言之發激怒于人非風
　波乎人既激矣將行其怒非實喪乎故忿
　之設也無由由巧言偏詞每每過實不擇
　正理如獸之畏死不擇好音氣息茀然而
　出則聽者並生厲心而忿從此設矣尅者
　責人太切核者認眞太甚本以望人之美
　也而人或以不肖之心應之于是而知止
　焉可也而不知其然則積忿成患將不知
　其所終矣終即前所謂卒乎鄙卒乎巨者
　也君命之將卒意遷改事之未成勉强以
　勸此即溢美溢惡之言故曰過度益也溢
　則傳言者殃能無殆乎美成在久者成人
　之美必優游深交久乃可入也惡成不及
　改者一言僨事並生心厲悔將無及也夫
　人喜爲溢言者意必存懷而不能虛焉故
　耳乘物遊心則忘己託不得已則忘物斯
　則因其命而致之我無心也何必有所作
　爲以還報哉夫子告葉公或以爲次於顔
　子而實亦不能外于虛也
顏闔將傅衛靈公太子而問於蘧伯玉曰有
人於此其德天殺與之爲無方則危吾國與
之爲有方則危吾身其知智適足以知人之
過而不知其所以過若然者吾柰之何蘧伯
玉曰善哉問乎戒之愼之正汝身哉形莫若
就心莫若和雖然之二者有患就不欲入和
不欲出形就而入且爲顛爲滅爲崩爲蹶心
和而出且爲聲爲名爲妖爲孽彼且爲嬰兒
亦與之爲嬰兒彼且爲無町畦亦與之爲無
町畦彼且爲無崖亦與之爲無崖達之入於
無疵汝不知夫螳螂乎怒其臂以當車轍不
知其不勝任也是其才之美者也戒之愼之
積伐而美者以犯之幾矣汝不知夫養虎者
乎不敢以生物與之爲其殺之之怒也不敢
以全物與之爲其决之之怒也時其饑飽達
其怒心虎之與人異類而媚養己者順也故
其殺者逆也夫愛馬者以筐盛成矢以蜄盛
溺(乃弔/切)適有蚊蝱僕縁而拊之不時則缺銜
毁首碎胷意有所至而愛有所亡可不愼邪
郭註夫小人之性引之軌制則憎己縱其無
　度則亂邦不知民過之由己故罪責於民
　而不自改也正汝身者反覆與會俱所以
　爲正身也形莫若就心莫若和形不乖迕
　和而不同也就不欲入就者形順入者還
　與同也和不欲出和者義濟出者自顯伐
　也若遂與同則是顛危而不扶持與彼俱
　亡矣故當模格天地但不立小異耳自顯
　和之且有含垢之聲濟彼之名彼將惡其
　勝己妄生妖孽故當悶然若晦玄同光塵
　然後不可得而親不可得而踈不可得而
　利不可得而害也彼且爲嬰兒七句言不
　小立圭角以逆其鱗也夫螳螂之怒臂非
　不美也以當車轍顧非敵耳今知之所無
　柰何而欲疆當其任即螳螂之怒臂也積
　伐汝之才美以犯人此危殆之道故戒之
　爲其殺之之怒者恐其因有殺心而遂怒
　也爲其决之之怒者方使虎自齧分之則
　因用力而怒矣時其饑飽達其怒心知其
　所以怒而順之也順理則異類生愛逆節
　則至親交兵此虎之所以媚於養己也矢
　溺至賤而以寳器盛之愛馬之至也拊之
　不時則缺銜毁首碎胷言雖救其患而掩
　馬之不意故驚而至此也意有所至而愛
　有所亡言欲至除患率然拊之以致毁碎
　失其所以愛矣故當世接物逆順之際不
　可不愼也
匠石之齊至乎曲轅見櫟櫪社樹其大蔽牛
絜之百圍其高臨山十仞而後有枝其可以
爲舟者旁十數觀者如巿匠石不顧遂行不
輟弟子厭觀之走及匠石曰自吾執斧斤以
隨夫子未嘗見材如此其美也先生不肯視
行不輟何邪曰己矣勿言之矣散上聲木也
以爲舟則沈以爲棺槨則速腐以爲器則速
毁以爲門户則液樠蔓以爲柱則蠹是不材
之木也無所可用故能若是之壽匠石歸櫟
社見夢曰汝將惡乎比予哉若將比予於文
木耶夫柤查梨橘柚果兩(亦果/切)之屬實熟則
剥則辱大枝折小枝泄此以其能苦其生者
也故不終其天年而中道夭自掊擊於世俗
者也物莫不若是且予求無所可用久矣幾
死乃今得之爲予大用使予也而有用且得
有此大也邪且也若與予也皆物也柰何哉
其相物也而幾死之散人又惡知散木匠石
覺教而診其夢弟子曰趣取無用則爲社何
邪曰宻若無言彼亦直寄焉以爲不知己者
詬厲也不爲社者且幾有翦乎且也彼其所
保與衆異而以義譽余之不亦遠乎
郭註不在可用之數曰散木可用之木爲文
　木物莫不若是者物皆以用自傷也幾死
　乃今得之言數有睥睨己者唯今匠石明
　之耳爲予也自言積無用乃爲濟生之大
　用若有用久見伐矣幾死之散人又惡知
　散木以戲匠石也弟子猶嫌其以爲社自
　榮不趣取於無用而已匠石謂社自來寄
　耳非此木求之爲社也以爲不知己者詬
　厲言此本乃以社爲不知己而見辱病也
　豈榮之哉本自以無用爲用雖不爲社亦
　終不近於翦伐之害也所保與衆異者彼
　以無保爲保而衆以有保爲保也利人長
　物禁民爲非社之義也夫無用者泊然不
　爲而群才自適用者各得其叙而不與焉
　此無用之所以全也汝以社譽之無縁近
　也
南伯子綦遊乎商之丘見大木焉有異結駟
千乘隱將芘庇其所籟賴子綦曰此何木也
哉此必有異材夫仰而視其細枝則拳曲而
不可以爲棟梁俯而視其大根則軸解而不
可以爲棺槨咶矢其葉則口爛而爲傷嗅之
則使人狂酲呈三日而不己子綦曰此果不
材之木也以至於此其大也嗟乎神人以此
不材宋有荆氏者宜揪栢桑其拱把而上者
求伹即之杙一者斬之三圍四圍求高名之
麗者斬之七圍八圍貴人富商之家求樿善
傍者斬之故未終其天年而中道夭於斧斤
此材之患也故解之以牛之白顙者與豚之
亢鼻者與人有痔病者不可以適河此皆巫
祝以知之矣所以爲不祥也此乃神人之所
以爲大不祥也
郭註隱將芘其所籟者其枝所蔭可以隱芘
　千乘也天王不材於百官故百官御其事
　而明者爲之視聦者爲之聽知者爲之謀
　勇者爲之捍夫何爲哉玄默而已而群材
　不失其當則不材乃材之所至賴也故天
　下樂推而不厭乘萬物而無害也白顙亢
　鼻痔病巫祝解除棄此三者必妙選騂具
　然後敢用巫祝於此亦知不材者全也夫
　全生者天下之所謂祥也巫祝以不材爲
　不祥而弗用也彼乃以不祥全生乃大祥
　也神人者無心而順物者也故天下之所
　謂大祥神人不逆
支離䟽者頤隱於齊肩高於頂會噲撮(子栝/切)
指天五管在上兩髀陛爲脇挫鍼治繲戒足
以餬口鼓莢播精足以食嗣十人上徴武士
則支離攘臂於其間上有大役則支離以有
常疾不受功上與病者粟則受三鍾與十束
薪夫支離其形者猶足以養其身終其天年
又况支離其德者乎
郭註徵武士則攘臂於其間者恃其無用故
　不自竄匿也有大役則不受功者不任作
　役故也役則不與賜則受之支離其形者
　猶能自全如此神人無用於物而物各得
　自用歸功名於群才與物冥而無迹故免
　人間之害處常美之實此支離其德也
孔子適楚楚狂接輿遊其門曰鳳兮鳳兮何
如德之衰也來世不可持徃世不可追也天
下有道聖人成焉天下無道聖人生焉方今
之時僅免刑焉福輕乎羽莫之知載禍重乎
地莫之知避已乎已乎臨人以德殆乎殆乎
畫地而趨迷陽迷陽無傷吾行吾行卻曲無
傷吾足山木自寇也膏火自煎也桂可食故
伐之漆可用故割之人皆知有用之用而莫
知無用之用也
郭註鳳兮鳳兮何如德之衰也言當順時直
　前盡乎會通之宜世之哀盛蔑然不足覺
　故曰何如來不可待徃不可追趣當盡臨
　時之宜耳有道成焉無道生焉言付之自
　爾而理自生成生成非我也豈爲治亂易
　節哉治自求成故遺成而不敗亂自求生
　故忘生而不死也方今之時僅免刑焉言
　不瞻前顧後而盡當今之會冥然與時世
　爲一而後妙當可全刑名可免也福輕乎
　羽莫之知載者足能行而放之手能執而
　任之聽耳之所聞視目之所見知止其所
　不知能止其所不能用其自用爲其自爲
　恣其性内而無纖芥於分外此無爲之至
　易也無爲而性命不全者未之有也性命
　全而非福者理未聞也故夫福者即向之
　所謂全耳非假物也豈有寄鴻毛之重哉
　率性而動動不過分天下之至易也舉其
　自舉載其自載天下之至輕也然知以無
　涯傷性心以欲惡蕩眞故乃釋此無爲之
　至易而知彼有爲之至難棄夫自舉之至
　輕而取夫載彼之至重此世之常患也禍
　重乎地莫之知避者舉其性内則雖負萬
　鈞而不覺其重也外物寄之雖重不盈錙
　銖有不勝任者矣爲内福也故福至輕爲
　外禍也故禍至重禍重而莫之知避此世
　之大迷也夫畫地而使人循之其卒不可
　䄋矣有其己而臨物與物不冥矣故大人
　不明我以耀彼而任彼之自明不德我以
　臨人而付人之自得故能彌貫萬物而玄
　同彼我泯然與天下爲一而内外同福也
　迷陽猶亡陽也亡陽任獨不蕩於外則吾
　行全矣天下皆全其吾則凡稱吾者莫不
　皆全也吾行郤曲無傷吾足者曲成其行
　各自足矣有用則與彼爲功無用則自全
　其生夫割肌膚以爲天下者天下之所知
　也使百姓不失其自全而彼我俱適者俛
　然不覺妙之在身也
筆乘吾行郤曲當從碧虛作郤曲郤曲無傷
　吾足庶與上文相恊蓋由傳寫者誤疊吾
　行二字耳迷陽勉道曰蕨也蕨生蒙宻能
　迷陽明之路故曰迷陽託興言之也其說
　甚異存之以廣異聞
筆乘緫論上彰云養生主是出世法人間世
　是住世法余謂出世而後能住世老子所
　謂執古之道以御今之有也
　　德充符第五
魯有兀者王駘從之遊者與仲尼相若常季
問於仲尼曰王駘兀者也從之遊者與夫子
中分魯立不教坐不議虛而徃實而歸固有
不言之教無形而心成者邪是何人也仲尼
曰夫子聖人也丘也直後而未徃耳丘將以
爲師而况不若丘者乎奚假魯國丘將引天
下而與從之常季曰彼兀者也而王昭先生
其與庸亦遠矣若然者其用心也獨若之何
仲尼曰死生亦大矣而不得與之變雖天地
覆墜亦將不與之遺審乎無假而不與物遷
命物之化而守其宗也常季曰何謂也仲尼
曰自其異者視之肝膽楚越也自其同者視
之萬物皆一也夫若然者且不知耳目之所
宜而遊心乎德之和物視其所一而不見其
所喪視喪其足猶遺土也常季曰彼爲己以
其知得其心以其心得其常心物何爲最之
哉仲尼曰人莫鑑於流水而鑑於止水唯止
能止衆止受命於地唯松栢獨也在冬夏青
青受命於天唯舜獨也正幸能正生乃正衆
生夫保始之徴不懼之實勇士一人雄入於
九軍將求名而能自要者而猶若是而况官
天地府萬物直寓六骸象耳目一知之所知
而心未常死者乎彼且擇日而登假人則從
是也彼且何肯以物爲事乎
郭註虛徃實歸各自得而足也無形而心成
　者怪其形殘而心乃充足也夫心之全也
　遺身形忘五藏忽然獨徃而天下莫能離
　也奚假魯國將引天下與從之言神全心
　具則體與物冥與物冥者天下之所不能
　遠奚但一國而已哉死生之變化於天也
　彼與變俱故生死不變於彼雖天地覆墜
　斯順之也審乎無假者明性命之固當也
　不與物遷者任物之自遷也命物之化者
　以化爲命而無乖迕也守其宗者不離至
　當之極也異而肝膽楚越者恬苦之性殊
　則美惡之情背也同而萬物皆一者雖所
　美不同而同有所美各美其所美則萬物
　一美也各是其所是則天下一是也夫因
　其所異而異之則天下莫不異而浩然大
　觀者官天地府萬物知異之不足異故因
　其所同而同之則天下莫不皆同又知同
　之不足有故因其所無而無之則是非美
　惡莫不皆無矣夫是我而非彼美己而惡
　人自中知以下至於昆虫莫不能然然此
　明乎我而不明乎彼者爾若夫玄通泯合
　之士因天下以明天下天下無曰莫非也
　即明天下之無非無曰彼是也即明天下
　之無是無是無非混而爲一故能乘變任
　化忤物而不慴也不知耳目之所宜而逰
　心乎德之和者宜生於不宜者也無美無
　惡則無不宜故亡其宜也都亡宜故無不
　任都任之而不得者未之有也無不得而
　不和者亦未聞也故放心於天地之間蕩
　然無不當而擴然無不適也物視其所一
　而不見其所喪言體夫極數之妙心故能
　無物而不同無物而不同則死生變化無
　徃而非我矣故生爲我時死爲我順時爲
　我聚順爲我散聚散雖異而我皆我之則
　生故我耳未始有得死亦我也未始有喪
　夫死生之變猶以爲一既觀其一則說然
　無係玄同彼我以生死爲寤寐以形骸爲
　逆旅去生如脫屣斷足如遺土吾未見足
　以纓茀其心也彼爲己以其知者嫌王駘
　未能忘知而自存也得其心以其心者嫌
　未能遺心而自得也得其常心物何爲最
　之者夫得其常心平徃者也嫌其不能平
　徃而與物過常故使物就之也夫止水之
　致鑑者非爲止以求鑑也故王駘之聚衆
　衆自歸之豈引物使從己哉唯止能止衆
　止者動而爲之則不能居衆物之止也唯
　舜獨也正言特受自然之正氣者至希也
　下首則唯爲松栢上首則唯有聖人故凡
　不正者皆來求正耳若物皆有青全則無
　貴於松栢人各自正則無美於大聖而趣
　之也幸能正生以正衆生者幸自能正耳
　非爲正以正之也將求名而能自要者非
　能遺名而無不任也官天地府萬物者冥
　然無不體也直寓六骸者所謂逆旅也象
　耳目者人用耳目亦用耳目非須耳目也
　知與變化俱則無徃而不冥此知之一者
　也心與死生順則無時而非生此心之未
　嘗死也擇日而登假者以不失會爲擇耳
　斯人無擇也在其天行而時動者也故假
　借之人由此而最之耳其恬漠故全也故
　曰彼且何肯以物爲事
筆乘受命于地至唯舜獨也正文句不齊似
　有脫畧張君房校本作受命于地唯松栢
　獨也正在冬夏青青受命于天唯堯舜獨
　也正在萬物之首補亡七字因郭註有下
　首唯松栢上首唯聖人故也今以松栢獨
　也在舜獨也正爲句亦自文順而義全矣
申徒嘉兀者也而與鄭子產同師於伯昏無
人子産謂申徒嘉曰我先出則子止子先出
則我止其明日又與合堂同席而坐子産謂
申徒嘉曰我先出則子止子先出則我止今
我將出子可以止乎其未耶且子見執政而
不違子齊執政乎申徒嘉曰先生之門固有
執政焉如此哉子而說悅子之執政而後人
見者也聞之曰鑑明則塵垢不止止則不明
也久與賢人處則無過今子之所取大者先
生也而猶出言若是不亦過乎子產曰子既
若是矣猶與堯爭善計子之德不足以自反
邪申徒嘉曰自狀其過以不當亡者衆不狀
其過以不當存者寡知不可柰何而安之若
命唯有德者能之遊於羿之彀中中央者中
壯地也然而不中者命也人以其全足笑吾
不全足者衆矣我怫然而怒而適先生之所
則廢然不反不知先生之洗我以善邪吾與
夫子遊十九年矣而未嘗知吾兀者也今子
與我遊於形骸之内而子索我於形骸之外
不亦過乎子產蹵(子六/切)然改容更貌曰子無
乃稱
郭註我出子止羞與刖者常行也其明日又
　質而問之欲使必不並己也子齊執政者
　常以執政自多故直云子齊執政便謂足
　以明其不遜也先生之門固有執政焉如
　此哉言此論德之處非計位也而說子之
　執政而後人者笑其矜說在位欲處物先
　也久與賢人處則無過言其事明師而鄙
　吝之心猶未去乃眞過也若是形殘也言
　不自顧省而欲輕蔑在位與有德者並計
　子之德故不足以補形殘之過多自陳其
　過狀以己爲不當亡者衆也默然知過自
　以爲應死者少也羿古之善射者于矢所
　及爲彀中夫利害相攻則天下皆羿也自
　不遺身忘知與物同波者皆游於羿之彀
　中耳雖張毅之出單豹之處猶未免於中
　地則中與不中唯在命耳而區區者各有
　其所遇而不知命之自耳故免乎于矢之
　害者自以爲巧欣然多已及至不免則自
　恨其謬而志傷神辱斯未能達命之情者
　也夫我之生也非我之所生也則一生之
　内百年之中其坐起行止動靜趣舍性情
　知能與凡所有者凡所無者凡所爲者凡
　所遇者皆非我也理自爾耳而横生休戚
　乎其中斯又逆自然而失者也人以其全
　足笑吾不全足者皆不知命而有斯笑也
　怫然而怒者見其不知命而怒斯又未知
　命也廢然而反者見至人之知命遺形故
　廢向者之怒而復常也不知先生之洗我
　以善者言不知先生洗我以善道故耶我
　爲能自反耶斯自忘形而遣累也十九年
　而未嘗知吾兀者忘形故也形骸外矣其
　德内也今子與我德游耳非與我形交而
　索我外好豈不過哉子無乃稱者己悟則
　厭其多言也
魯有兀者叔山無趾踵見仲尼仲尼曰子不
謹前既犯患若是矣雖今來何及矣無趾曰
吾唯不知務而輕用吾身吾是以亡足今吾
來也猶有尊足者存吾是以務全之也夫天
無不覆地無不載吾以夫子爲天地安知夫
子之猶若是也孔子曰丘則陋矣夫子胡不
入乎請講以所聞無趾出孔子曰弟子勉之
夫無趾兀者也猶務學以復補前行之惡而
况全德之人乎無趾語老聃曰孔丘之於至
人其未邪彼何寳寳以學子爲彼且蘄以諔
(尺叔/切)詭幻怪之名聞不知至人之以是爲己
桎梏邪老聃曰胡不直使彼以死生爲一條
以可不可爲一貫者解其桎梏其可乎無趾
曰天刑之安可解
郭註踵頻也人之生也理自生矣直莫之爲
　而任其自生斯重其身而知務者也若乃
　忘其自生謹而矜之斯輕用其身而不知
　務也故五臟相攻於内而手足殘傷於外
　也猶有尊足者存言刖一足未足以虧其
　德明夫形骸者逆旅也去其矜謹任其自
　生斯務全也夫天不爲覆故能常覆地不
　爲載故能常載使天地而爲覆載則有時
　而息矣使舟能沉而爲人浮則有時而没
　矣故物爲焉則未足以終其生也安知夫
　子之猶若是者責其不謹不及天地也無
　趾出聞所聞而出全其無爲也彼何賔賔
　以學子爲者怪其方復學於老聃也夫無
　心者人學亦學然古之學者爲己今之學
　者爲人其弊也遂至乎爲人之所爲矣夫
　師人以自得者率其常然者也舍己效人
　而逐物於外者求乎非常之名者也夫非
　常之名乃常之所生也故學者非爲幻怪
　也幻怪之生必由於學禮者非爲華薄也
　而華薄之興必由於禮斯必然之理至人
　之所無柰何故以爲己之桎梏也胡不直
　使彼以死生爲一條以可不可爲一貫者
　解其桎梏欲以直理冥之冀其無迹也天
　刑之安可解者仲尼非不冥也顧自然之
　理行則影從言則嚮隨夫順物則名迹斯
　立而順物者非爲名也非爲名則至矣而
　終不免乎名則孰能解之哉故名者影嚮
　也影嚮者形聲之桎梏也明斯理也則名
　迹可遺而性命可全矣
魯哀公問于仲尼曰衛有惡人焉曰哀駘它
沱丈夫與之處者思而不能去也婦人見之
請於父母曰與人爲妻寧爲夫子妾者十數
而未止也未嘗有聞其唱者也常和而已矣
無君人之位以濟乎人之死無聚禄以望人
之腹又以惡駭天下和而不唱知不出乎四
域且而雌雄合乎前是必有異乎人者也寡
人召而觀之果以惡駭天下與寡人處不至
以月數而寡人有意乎其爲人也不至乎期
年而寡人信之國無宰而寡人傳國焉悶門
然而後應汜泛而若辭寡人醜乎卒授之國
無幾何也去寡人而行寡人恤焉若有亡也
若無與樂是國也是何人者也仲尼曰丘也
嘗使於楚矣適見㹠子食嗣於其死母者少
焉眴舜若皆棄之而走不見己焉爾不得類
焉爾所愛其母者非愛其形也愛使其形者
也城而死者其人之葬也不以翣(色治/切)資刖
者之屨無爲愛之皆無其本矣爲天子之諸
御不爪翦不穿耳取妻者止於外不得復使
形全猶足以爲爾而况全德之人乎今哀駘
它未言而信無功而親使人授己國唯恐其
不受也是必才全而德不形者也哀公曰何
謂才全仲尼曰死生存亡窮達貧富賢與不
肖毁譽余饑渴寒暑是事之變命之行也日
夜相代乎前而知不能規乎其始者也故不
足以滑骨和不可入於靈府使之和豫通而
不失於兊使日夜無卻隙而與物爲春是接
而生時於心者也是之謂才全何謂德不形
曰平者水停之盛也其可以爲法也内保之
而外不蕩也德者成和之脩也德不形者物
不能離也哀公異日以告閔子曰始也吾以
南面而君天下執民之紀而憂其死吾自以
爲至通矣今吾聞至人之言恐吾無其實輕
用吾身而亡吾國吾與孔丘非君臣也德友
而已矣
郭註惡醜也無君人之位以濟乎人之死者
　明物不由權勢而徃也無聚禄望人之腹
　者明非求食而徃也又以惡駭天下者明
　不以形美故徃也和而不唱者非和而致
　之也知不出乎四域者不役思於分外也
　雌雄合乎前者才全者與物無害故入獸
　不亂群人鳥不亂行而爲萬物之靈也悶
　然而後應者寵辱不足以驚其神也汜而
　若辭者人辭亦辭也㹠子食於其死母者
　食乳也夫生者以才德爲類死而才德去
　矣故生者以失類而走也故含德之厚比
　於赤子無徃而不爲之赤子也則天下莫
　之害斯得類而眀己故也情苟類焉則雖
　形不與同而物無害心情類苟亡則雖形
　同母子而不足以固其志矣使其形者才
　德是也翣者武所資也戰死則無武翣將
　安施所愛屨者爲足故耳刖者之屨何爲
　愛之無其本者翣屨以足武爲本也不翦
　不穿全其形也不得復使恐傷其形也採
　擇嬪御及燕爾新婚本以形好爲意者也
　故形之全也無以降至尊之情回貞女之
　操也德全而物愛之宜矣死生存亡以至
　饑渴寒暑其理固當不可逃也故人之生
　也非誤生也生之所有非妄有也天地雖
　大萬物雖多然吾之所遇適在於是則雖
　天地神明國家聖賢絶力至知而弗能違
　也故凡所不遇弗能遇也其所遇弗能不
　遇也其所弗爲弗能爲也其所爲弗能不
　爲也付之而自當矣命行事變不舍晝夜
　推之不去留之不停故才全者隨所遇而
　任之也夫始非知之所規而故非情之所
　留是以知命之必行事之必變者豈於終
　規始在新戀故哉雖有至知而弗能規也
　逝者之徃吾柰之何哉荀知性命之固當
　則雖死生窮之千變萬化淡然自若而和
　理在身矣故曰不足滑和靈府者精神之
　宅也至足者不以憂患驚神故曰不可入
　於靈府和性不滑靈府間豫則雖涉乎至
　變不失其兊然也故曰和豫通而不失於
　兊日夜無郤者泯然常任之也與物爲春
　者群生之所賴也接而生時於心者順四
　時而俱化也天下之平莫盛於停水無情
　至平故天下取正焉故曰平者水停之盛
　也其可以爲法也内保之而外不蕩者内
　保其明外無情爲玄鑒洞照與物無私故
　能全其平而行其法也事得以成物得以
　和謂之德也無事不成無物不和此德之
　不形也是以天下樂推而不厭
筆乘望如月望之望圓足飽滿之義和而不
　倡不見其能首事也知不出乎四域不見
　其有逺略也禄位才貌舉皆無之而致雌
　雄交歸焉非使物保而物自保之也是何
　人也疑其所以動人者何在施子之喻言
　形不足愛而使其形者可愛也母愛以使
　其形者爲本戰以武爲本行以足爲本哀
　駘它所以存而見任去而見思者有本故
　耳才即孟子降才之才才未全者率喜而
　自衛才全則德内足矣奚形之有生死存
　亡窮達貧富賢與不肖毁譽飢渴寒暑雖
　其變若彼然求其所以爲之者而不得故
　謂之命也苟知其始所以爲之者則獨何
　能無槩然今其變雖日夜遞遷了無停息
　而其所始即智者莫能求之所謂未始有
　始者也知其未始有始而又何至滑吾之
　太和干吾之靈府也耶兊如老子塞其兊
　之兊和豫通而不失于兊與物爲春而日
　夜無隙即所謂不形者也如此雖日接萬
　變皆動而不失其時矣水停而平則萬物
　準之乎則内能自保停則外不搖蕩水之
　平猶德之和也是和也修之已而成故曰
　成和之脩物不能離又解不形之意即一
　而不分死生無變之謂也
闉跂支離無賑說稅衛靈公靈公悅之而悅
全人其脰脰肩肩甕㼜盎大癭說齊桓公桓
公悅之而視全人其脰肩肩故德有所長而
形有所忘人不忘其所忘而忘其所不忘此
謂誠忘故聖人有所遊而知智爲孽約爲膠
德爲接工爲商聖人不謀惡用知不斲惡用
膠無喪惡用德不貨惡用商四者天鬻也天
鬻也者天食嗣也既受食於天又惡用人有
人之形無人之情有人之形故群於人無人
之情故是非不得於身眇乎不哉所以屬於
人也警敖乎大哉獨成其天惠子謂莊子曰
人故無情乎莊子曰然惠子曰人而無情何
以謂之人莊子曰道與之貌天與之形惡得
不謂之人惠子曰既謂之人惡得無情莊子
曰是非吾所謂情也吾所謂無情者言人之
不以好惡内傷其身常因自然而不益生也
惠子曰不益生何以有其身莊子曰道與之
貌天與之形無以好惡内傷其身今子外乎
子之神勞乎子之精倚樹而吟據槁梧而暝
眠天選子之形子以堅白鳴
郭註闉跂支離無脤兩段言偏情一徃則醜
　者更好而奸者更醜也德有所長而形有
　所忘者其德長於順物忘其醜長於逆物
　忘其好也生則愛之死則棄之故德者世
　之所不忘也形者理之所不存也故夫忘
　形者非忘也不忘形而忘德者乃誠忘也
　聖人遊於自得之場放之而無不至者才
　德全也知爲孽約爲膠德爲接工爲商此
　四者自然相生其理已具故聖人無所用
　其己也天鬻也者天食也言自然而禀之
　也既禀之自然其理已足則雖沉思以免
　難或明戒以避禍物無妄然皆天地之會
　至理之趣必自思之非我恩也必自不恩
　非我不恩也或恩而免之或恩而不免或
　不恩而免之或不思而不免凡此皆非我
　也又奚爲哉任之而自至也有人之形者
　視其形貌若人也無人之情者掘若稿木
　之枝也群於人者類聚群分自然之道也
　是非不得於身者無情故浩然無不任無
　不任者有情之所未能也故形貌若人而
　獨成其天也道與之貌天與之形者言人
　之生也非情之所生也生之所知豈情之
　所知哉故有情於爲離曠而弗能也然離
　曠以無情而聦明矣有情於爲賢聖而弗
　能也然賢聖以無情而賢聖矣豈直賢聖
　絶遠而離曠難慕哉雖下愚聾瞽及鷄鳴
　犬吠苟有情於爲之亦終不能也不問遠
　之與近雖去己一分孔顔之際終莫之得
　也是以觀之萬物反取諸身耳目不能以
　易任成功手足不能以代司致業故嬰兒
　之始生也不以目求乳不以耳向明不以
　足操物不以手求行豈百骸無定司形貌
　無素主而專由情以制之哉既謂之人惡
　得無情者未解形貌之非情也是非吾所
　謂情者以是非爲情則無是無非無好無
　惡者雖有形貌直是人耳情將安寄無情
　者之人不以好惡傷其身言任當而直前
　者非情也常因自然而不益生者止於當
　也不益生何以有其身者未明生之自生
　理之自足也莊子又謂生理已具足於形
　貌之中但任之則身存奸惡之情非所以
　益生秪足以傷身以其生之有分也夫神
　不休於性分之内則外矣精不止於自生
　之極則勞矣故行則倚樹而吟坐則據梧
　而眠言有情者之自困也天選子形以堅
　白嗚言凡子所爲外神勞精倚樹據梧且
　吟且睡此世之所謂情也而云天選明夫
　情者非情之所生而况他哉故雖萬物萬
　形云爲取舍皆在無情中來又何用情於
　其間我
　　大宗師第六
知天之所爲知人之所爲者至矣知天之所
爲者天而生也知人之所爲者以其知之所
知以養其知之所不知終其天年而不中道
天者是知之盛也雖然有患夫知有所待而
後當其所待者特未定也庸詎知吾所謂天
之非人乎所謂人之非天乎且有眞人而後
有眞知何謂眞人古之眞人不逆寡不雄成
不謨士若然者過而弗悔當而不自得也若
然者登高不慄入水不濡入火不熱是知之
能登假格於道也若此
郭註知天人之所爲者皆自然也則内放其
　身而外冥於物與衆玄同任之而無不至
　也天者自然之謂也夫爲爲者不能爲而
　爲自爲耳爲知者不能知而知自知耳自
　知耳不知也不知也則知出于不知矣自
　爲耳不爲也不爲也則爲出于不爲矣爲
　出於不爲故以不爲爲主知出於不知故
　以不知爲宗是故眞人遺知而知不爲而
　爲自然而生坐忘而得故知稱絶而爲名
　去也人之生也形雖七尺而五常必具故
　雖區區之身乃舉天地以奉之故天地萬
　物凡所有者不可一日而相無也一物不
　具則生者無由得生一理不至則天年無
　縁得終然身之所有者知或不知也理之
　所存者爲或不爲也故知之所知者寡而
　身之所有者衆爲之所爲者少而理之所
　存者愽在上者莫能器之而求其備焉人
　之所知不必同而所爲不敢異異則僞成
　而真䘮矣或奸知不倦以困其百體所好
　不過一技而舉根俱弊斯以其所知而害
　六所不知也若夫知之盛者知人之所爲
　有分故任而不强也知人之所知有極故
　用而不蕩也故所知不以無涯自困則一
　體之中知與不知闇相與會而俱全矣斯
　以其所知養其所不知也有患者言知雖
　盛未若遣知任天之無患也夫知者未能
　無可無不可故必有待也若乃任天而生
　則遇物而當矣所侍未定言有待則無定
　也吾生有涯天也心欲蓋之人也然此人
　之所謂耳物無非天也天也者自然也人
　皆自然則治亂成敗遇與不遇非人爲也
　皆自然耳有真人而後天下之知皆得其
　真而不可亂也不逆寡則所順者衆不雄
　成則不恃其成而處物先不謨士則縱心
　直前而群士自合非謀謨以致之直自全
　當而無過耳非以得失經心也若然者理
　固自全非畏死也故真人陸行而非避濡
　也遠火而非逃熱也無過而非措當也故
　雖不以熱爲熱而未嘗赴火不以濡爲濡
　未嘗蹈水不以死爲死未嘗喪生故夫生
　者豈生之而生哉成者豈成之而成哉故
　任之而無不至者眞人也豈有槩意於所
　遇哉言夫知之登至於道者若此之逺也
古之眞人其寢不夢其覺教無憂其食不甘
其息深深眞人之息以踵衆人之息以喉屈
服者其嗌厄言若畦其嗜欲深者其天機淺
古之眞人不知悅生不知惡死其出不訢欣
其入不詎翛蕭然而徃翛然而來而已矣不
忘其所始不求其所終受而喜之忘而復之
是之謂不以心捐道不以人助天是之謂眞
人
郭註寢不夢無意想也覺無憂遇即安也食
　不甘理當食耳眞人之息以踵乃在根本
　中來嗌言若哇氣不平暢也深根寧極然
　後反一無欲故嗜欲深者天機淺也不知
　悅生惡死者與化爲體不訢不詎者泰然
　而任之也脩然徃來者寄之至理故徃來
　而不難也終始變化皆忘之矣豈直逆忘
　其生而猶復採求死意耶受而喜者不問
　所受者何物遇之而無不適也忘而復者
　復之不由於識乃至也夫人生而靜天之
　性也感物而動性之欲也物之感人無窮
　人之逐物無節則天理滅矣眞人知用心
　則背道助天則傷生故不爲也
筆乘出世爲出即生也來也始與受也返造
　化爲入即死也徃也終與復也知其始之
　未始有始也則不忘其所始矣知其終之
　未始有終也則不求其所終矣如此則可
　以出入造化遊戲死生而奚悅與惡之有
　心捐道者心一有所變即捐道矣道無生
　死而人有二心非棄道而何人助天者即
　老子狹其所居厭其所生求益于有生之
　外者也而真人不然則知怖死生求出離
　猶爲第二義也
若然者其心志其容寂其顙□(去軌/反)妻然似
秋煖喧然似春喜怒通四時與物有宜而莫
知其極故聖人之用兵也亡國而不失人心
利澤施乎萬世不爲愛人故樂洛通物非聖
人也有親非仁也天時非賢也利害不通非
　禮爲翼者順時之所行故無不行也夫高
　下相受不可逆之流也小大相群不得已
　之勢也曠然無情群知之府也之有泝之
　會居師人之極者奚爲哉任時世爲知委
　必然之事付之天下而已丘者所以本也
　以性言之則性之本也夫物各有足足於
　本也付群德之自循斯與有足者至於本
　也本至而理盡矣凡此皆自彼而成成之
　不在已則雖處萬機之極而常間暇自適
　忽然不覺事之經身悗然不識言之在口
　而人之大迷眞謂至人之爲勤行者也
故其好之也一其弗好之也一其一也一其
不一也一其一與天爲徒其不一與人爲徒
天與人不相勝也是之謂眞人死生命也其
有夜旦之常天也人之有所不得與皆物之
情也彼持以天爲父而身猶愛之而况其卓
乎人特以有君爲愈乎己而身猶死之而况
其眞乎泉涸魚相與處於陸相呴吁以濕相
瀉儒以沫不如相忘於江湖與其譽余堯而
非桀也不如而忘而化其道
郭註常無心而順彼故好與不好所善所惡
　與彼無二也其一也天徒也其不一也人
　徒也夫眞人同天人均彼我不以其一異
　乎不一無有不一者天也彼彼而我我者
　人也眞人同天人齊萬致萬致不相非天
　人不相勝故曠然無不一冥然無不任而
　玄同彼我也其有夜日之常天之道也故
　知死生者命之極非妄然也若夜旦耳奚
　所係哉眞人在晝得晝在夜得夜以死生
　爲晝夜豈有所不得乎人之有所不得而
　憂虞在懷皆物情耳非理也卓者獨化之
　謂也夫相因之功莫若獨化之至也人之
　所因者天也天之所生者獨化也人皆以
　天爲父故晝夜寒暑猶安之而不敢惡况
　卓爾獨化至於玄冥之竟又安得而不任
　之哉眞者不假於物而自然也夫自然之
　不可違豈直君命而已哉故證以因魚之
　喻與其不足而相愛豈若有餘而相忘夫
　非譽皆生於不足至足者忘善惡遣死生
　與變化爲一曠然無不適矣又安知堯桀
　之所在耶
夫大塊載我以形勞我以生佚我以老息我
以死故善吾生者乃所以善吾死也夫藏舟
於壑藏山於澤謂之固矣然而夜半有力者
負之而走昧者不知也藏小大有宜猶有所
遯若夫藏天下於天下而不得所遯是恒物
之大情也特犯人之形而猶喜之若人之形
者萬化而未始有極也其爲樂可勝計耶故
聖人將遊於物之所不得遯而皆存善天善
老善貽善終人猶效之又况萬物之所係而
一化之所待乎
郭註夫形生老死皆我也故形爲我載生爲
　我勞老爲我佚死爲我息四者雖變未始
　非我我奚惜哉死與生皆命也無善則已
　有善則生不獨善也故若以吾生爲善乎
　則吾死亦善也方言生死變化之不可逃
　故先舉無逃之極然後明之以必變之符
　將任化而無係也夫無力之力莫大於變
　化者也故乃掲天地以趨新負山嶽以金
　故故不暫停忽已涉新則天地萬物無時
　而不移也世皆新矣而自以爲故舟山日
　易而視之若前今交一臂而失之在冥中
　去矣故向者之我非復今我也我與今俱
　徃豈常守故哉而世莫之覺謂今之所遇
　可係而在豈不昩哉不知與化爲體而思
　藏之使不化則雖至深至固各得其所宜
　而無以禁其日變也故夫藏而有之者不
　能止其遯也無藏而任化者變不能變也
　無所藏而都任之則與物無不冥與化無
　不一故無内外無死生體天地合變化索
　所遯而不得矣此乃常物之大情非一曲
　之小意也人形乃是萬化之一遇耳無極
　之中所遇者皆若人也豈特人形可喜而
　餘物無樂耶本非人而化爲人化爲人失
　于故矣失故而喜喜所遇也變化無窮何
　所不遇所遇而樂樂豈有極乎夫聖人遊
　於變化之途放於日新之流萬物萬化亦
　與之萬化化者無極亦與之無極誰得遯
　之哉夫於生爲亡而於死爲存於死爲存
　則何時而非存哉夫自均於百年之内不
　善少而否老未能體變化齊死生也然其
　乎粹猶足以師人也况玄同萬物而與化
　爲體其爲天下之所宗也不亦宜乎
夫道有情有信無爲無形可傳而不可受可
得而不可見自本自根未有天地自古以固
存神鬼神帝生天生地在太極之先而不爲
高在六極之下而不爲深先天地生而不爲
久長於上古而不爲老狶喜韋氏得之以挈
天地伏戲義得之以襲氣毋維斗得之終古
不忒日月得之終古不息堪坏丕得之以襲
崑崙馮憑夷得之以遊大川肩吾得之以處
大山黄帝得之以登雲天顓頊得之以處玄
宫禺强得之立乎北極西王母得之坐乎少
廣莫知其始莫知其終彭祖得之上及有虞
下及五伯傅說得之以相武丁奄有天下乘
東維騎箕尾而比於列星
郭註有無情之情故無爲也有常無之信故
　無形也古今傳而宅之莫能受而有之咸
　得自容而莫見其狀未有天地自古固存
　明無不侍有而無也無也豈能生神哉不
　神鬼帝而鬼帝自神斯乃不神之神也不
　生天地而天地自生斯乃不生之生也故
　夫人之果不足以神而不神則神矣功何
　足有事何足恃哉久道在高爲無高在深
　爲無深在久爲無久在者爲無者無所不
　在而所在皆無也且上下無不格者不得
　以高卑稱也内外無不至者不得以表裏
　名也與化俱移者不得言久也終始常無
　者不得謂老也自狶韋氏得之至比則星
　言得之於道乃所以明其自得耳道不能
　使之得也我之未得又不能爲得也然則
　凡得之者外不資於道内不由於已掘然
　自得而獨化也夫生之難也猶獨化而自
　得之矣既得其生又何患于生之不得而
　爲之哉故爲生舉不足以全生以其生之
　不由于已爲也而爲之則傷其眞生矣
筆乘大宗師者道也至此方明說出道無形
　無爲也而曰有情有信者自有以觀其徼
　者言之也情靜之動信者動之得即老子
　其中有信之信也太易者未見氣太初者
　氣之始未見氣爲父則氣者然也北斗天
　之綱維故曰維斗堪坏神名人面獸形馮
　夷清冷傳曰華隂潼𡖥隄首人服人石得
　水仙是爲河泊一云以人月庚子浴于河
　而溺之肩吾山神不死至孔子時黄帝得
　道登天即鼎湖上升之事玄宫北方之宫
　月令曰其帝顓頊其神玄冥是也禺强海
　神山海經曰北海之渚有神人面鳥身珥
　兩青蛇踐兩赤蛇名禺强西王母山海經
　曰狀如人狗尾蓬頭戴勝善嘯居洵水之
　涯漢武帝内傳西王母與一功夫人降帝
　美容貌神仙人也少廣山名一云西方空
　界之名傳說一星在尾上言其乘東維騎
　箕尾之間也箕斗爲天漢年之東維
南伯子葵問乎女偊禹曰子之年長矣而色
若孺子何也曰吾聞道矣南伯子葵曰道可
得學耶曰惡惡可子非其人也夫卜梁倚有
聖人之才而無聖人之道我有聖人之道而
無聖人之才吾欲以教之庶幾其果爲聖人
乎不然以聖人之道告聖人之才亦易矣吾
猶守而告之參三曰而後能外天下己外天
下矣吾又守之七日而後能外物已外物矣
吾又守之九日而後能外生已外生矣而後
能朝徹朝徹而後能見獨見獨而後能無古
今無古今而後能人於不死不生殺生者不
死生生者不生其爲物無不將也無不迎也
無不毁也無不成也其名爲攖寧攖寧也者
攖而後成者也南伯子葵曰子獨惡乎聞之
曰聞諸副墨之子副墨之子聞諸洛誦之孫
洛誦之孫聞之膽明瞻明聞之聶許聶許聞
之需役需役聞之於烏謳於謳聞之玄冥玄
冥聞之參寥參寥聞之疑始
郭註聞道則任其自生故氣色全也外猶遺
　也物者朝夕所需切已難忘外生則都遣
　之也遺生則不惡死不惡死故所遇即安
　豁然無滯見機而作斯朝徹也當所遇而
　安之忘先後之所接斯見獨者也無古今
　與獨俱徃也係生故有死惡死故有生無
　係無惡則無死無生矣任其自將故無不
　將任其自迎故無不迎任其自毁故無不
　毁任其自成故無不成夫與物冥者物縈
　亦縈而未始不寧也□縈而獨不縈則敗
　矣故縈而任之則莫不曲成也玄冥者所
　以名無而非無也夫階名以至無者必得
　無於名表故雖玄冥猶未極而又推寄於
　參寥玄之又玄也自然之理有積習而成
　者蓋階近以至遠研粗以至精故乃七重
　而後無之名九重而後疑無是始也
子祀子輿子犁子來四人相與語曰孰能以
無爲首以生爲脊以死爲尻(苦羔/反)孰知死生
存亡之一體者吾與之友矣四人相視而笑
莫逆於心遂相與爲友俄而子輿有病子祀
徃問之曰偉哉夫造物者將以予爲此拘拘
也曲僂縷發背上有五管頤隱於齊肩高於
頂句勾贅指天隂陽之氣有沴麗其心間閒
而無事跰(步田/反)踟(悉田/反)而鑑於井曰嗟乎夫
造物者又將以予爲此拘拘也子祀曰女惡
之乎曰亡予何惡浸假而化予之左臂以爲
雞予因以求時夜浸假而化予之右臂以爲
彈予因以求鶚炙浸假而化予之尻以爲輪
以神爲馬予因而乘之豈更駕哉且夫得者
時也失者順也安時而處順哀樂不能入也
此古之所謂縣解也而不能自解者物有結
之且夫物不勝天久矣吾又何惡焉
郭註沴陵亂也夫任自然之變者無嗟也與
　物嗟耳浸漸也體化之變則無徃而不因
　無因而不可當所遇之時世謂之得時不
　暫停順徃而去世謂之失安時處順謂之
　懸解一不能自解則衆物共結之矣能解
　則無所不解則無所而解也天不能無晝
　夜我安能無死生而惡之哉
俄而子來有病喘喘(一作/惴)然將死其妻子環
而泣之犂徃問之曰叱避無怛化倚其户與
之語曰偉哉造化又將奚以汝爲將奚以汝
適以汝爲鼠肝乎以汝爲蟲臂乎子來曰父
母於子東西南北唯命之從隂陽於人不翅
於父母彼近吾死而我不聽我則悍(一作/捍)矣
彼何罪焉夫大塊載我以形勞我以生佚我
以老息我以死故善吾生者乃所以善吾死
也今大冶鑄金金踴躍曰我且必爲鏌□大
冶必以爲不祥之金今一犯人之形而曰人
耳人耳夫造化者必以爲不祥之人今一以
天地爲大爐以造化爲大冶惡乎徃而不可
哉成然寐蘧然覺
郭註死生猶寤寐耳於理當寐不願人驚之
　將化而叱無爲不之也自古或有能違父
　母之命者未有能連隂陽之變而距晝夜
　之節者也死生猶晝夜未足爲遠也時當
　死亦非所禁而横有不聽之心適足悍逆
　於理以速其死耳其死之逺由於我悍非
　死之罪也彼謂死耳在生故以死爲彼善
　吾生善吾死理常俱也人耳人耳唯願爲
　人也亦猶金之踊躍世皆知金之不祥而
　不能任其自化夫變化之道靡所不遇今
　一遇人形豈故爲哉生非故爲時自生耳
　矜而有之不亦妄乎人皆知金之有係爲
　不祥故明己之無異於金則所係之情可
　解可解則無不可也成然寐籧然覺寤寐
　自若不可以死生累心也
子桑户孟子反子琴張三人相與友曰孰能
相與於無相與相爲於無相爲敦能登天遊
霧撓裊挑(徒堯/反)無極相忘以生無所終窮三
人相視而笑莫逆於心遂相與友莫然有間
而子桑户死未葬孔子聞之使子貢徃待事
焉或編曲或鼓琴相和而歌曰嗟來桑户乎
嗟來桑户乎而己反其眞而我猶爲人徛子
貢趨而進曰敢問臨尸而歌禮乎二人相視
而笑曰是惡知禮意子貢反以告孔子曰彼
何人者耶修行無有而外其形骸臨尸而歌
顔色不變無以命之彼何人者邪孔子曰彼
遊方之外者也而丘遊方之内者也外内不
相及而丘使女徃弔之丘則陋矣彼方且與
造物者爲人而遊乎天地之一氣彼以生爲
附贅縣疣以死爲决𤴯換潰癰夫若然者又
惡知死生先後之所在假於異物託於同體
忘其肝膽遺其耳目反覆終始不知端倪芒
然彷徨乎塵垢之外逍遥乎無爲之業彼又
惡能憒憒然爲世俗之體以觀衆人之耳曰
哉子貢曰然則夫子何方之依曰丘天之戮
民也雖然吾與汝共之子貢曰敢問其方孔
子曰魚相造乎水人相造乎道相造乎水者
穿池而養給相造乎道者無事而生定故曰
魚相忘乎江湖人相忘乎道術子貢曰敢問
畸人曰畸人者畸於人而侔於天故曰天之
小人人之君子人之君子天之小人也
郭註夫體天地冥變化者雖手足異任五臟
　殊管未嘗相與而百節同和斯相與於無
　相與也未嘗相爲而表裏俱濟斯相爲於
　無相爲也若乃從其心志以恤手足運其
　股肱以營五臟則相營愈篤而外内愈困
　矣故以天下爲一體者無愛爲於其間也
　撓挑無極無所不任也忘其生則無不忘
　矣故能隨變任化無所窮竟相視而笑莫
　逆於心者寄明至親而無愛念之近情也
　人哭亦哭俗内之迹也齊死生忘哀樂臨
　尸能歌方外之志也夫知禮義者必遊外
　以經内守母以存子稱情而直徃也若乃
　矜乎名聲牽乎形制則孝不任誠慈不任
　實父子兄弟懐情相欺豈禮之大意哉夫
　理有至極内外相冥未有極遊外之致而
　不冥於内者也未有能冥於内而不遊於
　外者也故聖人常遊外以弘内無心以順
　有故雖終日輝形而神氣無變俯仰萬機
　而淡然自若夫見形而不及神者天下之
　常累也是故覩其與群物並行則莫能謂
　之遺物而離人矣觀其體化而應物則莫
　能謂之坐忘而自得矣豈直謂聖人不然
　哉乃必謂至理之無此是故莊子將明流
　統之所宗以釋天下之可悟若直就稱仲
　尼之如此或者將據所見以排之故超聖
　人之内迹而寄方外于數子宜忘其所寄
　以尋迷作之大意則夫遊外弘内之道坦
　然自明而莊子之書故是超俗蓋世之談
　矣夫弔者方内之近事也施之方外則陋
　遊乎天地之一氣者皆冥之故無二也以
　生爲附贅縣疣此氣之時聚非所樂也以
　死爲决𤴯潰癰此氣之自散非所惜也死
　生代謝未始有極與之俱徃則無徃不可
　故不知勝負之所在假因也死生聚散變
　化無方皆異物也無異而不假所假雖異
　共成一體故忘肝膽遺耳目任理而冥徃
　五藏猶忘何物足識哉未始有識故能放
　身於變化之途玄同於反覆之波而不知
　終始之所及也所謂無爲之業非拱默也
　所謂塵垢之外非伏于山林也其所觀示
　于衆人者皆其塵垢耳非方外之冥物也
　子貢不聞性與天道故見其所依而不見
　其所以依也夫所以依者不依也世豈覺
　之哉戮民者以方内爲桎梏明所貴在方
　外也夫遊外者依内離人者合俗故有天
　下者無以天下爲也是以遺物而後能入
　群坐忘而後能應務愈遺之愈得之苟居
　斯極則雖欲釋之而理固自來斯乃天人
　之所不赦者也吾與汝共之言雖爲世梏
　桎但爲與汝共之耳明己恒自在外也人
　之與魚所造雖異其於由無事以得事自
　方外以共内然後養給而生定莫不皆然
　各自足而相忘也能遊外以冥内任萬物
　之自然使天性各足而帝王道成斯乃畤
　於人而侔於天也以自然言之則人無小
則大以又理言之則侔於天者可謂君子矣
顔回問仲尼曰孟孫才其於死哭泣無涕中
心不戚居喪不哀無是三者以善喪蓋魯國
固有無其實而得其名者乎回一怪之仲尼
曰夫孟孫氏盡之矣進於知矣滿簡之而不
得天己有所簡矣孟孫氏不知所以生不智
所以死不知就先不知就後若化爲物以待
其所不知之化已乎且方將化惡知不化哉
方將不化惡知已化哉吾特與汝其夢未始
覺者邪且彼有駭形而無損心有旦宅而無
情死孟孫氏特覺人哭亦哭是自其所以乃
且也相與吾之耳矣庸詎知吾所謂吾之乎
且汝夢爲鳥而厲乎天夢爲魚而汲於淵不
識今之言者其覺者乎其夢者乎造適不及
笑獻笑不及排安排而去化乃入於寥天一
郭註魯國觀其禮顏回察其心盡死生之理
　應内外之宜者動而以天行非知之匹也
　故曰進於知簡擇死生而不得其任無春
　秋冬夏四時行耳已簡而不得故無不安
　無不安故不以死生樂意而付之自化也
　死生宛轉與化爲一猶以忘其所知於當
　今豈待所未知無顏憂哉已化而生爲知
　未生之時方化而死焉知己死之後故爲
　所避就而與化俱生也夫死生猶覺男耳
　今夢自以爲覺則無以明覺之非夢兄茍
　無以明覺之非夢則亦無以明生之非死
　矣死生覺夢未知所在當其所邇無不自
　得何爲在此而憂彼哉有駭形無□心者
　以變化爲形之駭動耳故不以死生損累
　其心也有旦宅無情死者以形骸之變爲
　旦宅之日新耳其情不以爲死也夫常覺
　者無徃而有逆故人哭亦哭所以其所宜
　也死生變化吾皆吾之既皆同吾吾何失
　哉未始失吾吾何憂哉無賖故人哭亦哭
　無憂故哭而不哀靡所開吾也故玄同外
　内彌貫古今與化日新豈知吾之所在也
　夢爲鳥夢爲魚言無徃而不自得也覺夢
　之化無徃而不可則死生之故亦無時而
　足惜也所造皆適則忘適矣故不及笑排
　者推移之謂禮哭必哀獻笑必樂哀樂存
　懷則不能與適推移矣今孟孫常適故哭
　而不哀與化俱徃也安於推移而與化俱
　去故乃入于寂寥而與天爲一也自此以
　上至于子祀其致一也所執之喪異故歌
　哭不同
意而子見許由許由曰堯何以資汝意而子
曰堯謂我汝必躬服仁義而明言是非許由
曰而奚來爲軹咫天堯既己黥汝以仁義而
劓汝以是非矣汝將何以遊夫遥湯恣睢轉
備之塗乎意而子曰雖然吾願遊於其藩許
由曰不然夫盲者無以與乎眉目顔色之好
瞽者無以與乎青黄黼黻之觀意而子曰夫
無莊之夫其美攄梁之失其力黄帝之亡其
知皆在罏鍾之間耳庸詎知夫造物者之不
息我黔而補我劓使我乘成以隨先生邪許
由曰噫未可知也我爲汝言其大略吾師乎
吾師乎𩐎萬物而不爲義澤及萬世而不爲
仁長於上古而不爲老覆載天地刻雕衆形
而不爲巧此所遊己
郭註資者給濟之謂黔以仁義劓以是非言
　其以形教自虧殘而不能復遊夫自得之
　場無係之塗也游其藩言不敢求涉中道
　也且願遊其藩傍而已天下之物未必皆
　自成也自然之理亦有須冶煆而爲器者
　故無莊據梁黄帝皆聞道而後亡其所務
　也此皆寄言以遣云爲之累夫率性直徃
　者自然也徃而傷性性傷而能改者亦自
　然也庸詎知我之自然當不息黔補劓而
　乘可成之道以隨夫子邪而欲棄而勿告
　恐非造物之至也𩐎澤萬物皆自爾耳亦
　無愛爲於其問也安所寄其仁義不爲老
　日新也不爲巧自然也此所遊已言遊於
　不爲而師於無師也
顔回曰回益矣仲尼曰何謂也曰回忘仁義
矣曰可矣猶未也它日復見曰回益矣曰何
謂也曰回忘禮樂矣曰可矣猶未也它日復
見曰回益矣曰何謂也曰回坐忘矣仲尼蹴
然曰何謂坐忘顔回曰墮隳枝體黜聦明離
形去知同於大通此謂坐忘仲尼曰同則無
好也化則無常也而果其賢乎丘也請從而
後也
郭註回益矣以損之爲益也仁者兼愛之迹
　義者成物之功愛之非仁仁迹行焉成之
　非義義功見焉存夫仁義不足以知愛利
　之由無心故忘之可也但忘功迹猶未玄
　達禮者形體之用樂者樂生之具忘其貝
　未若忘其所以具也夫坐忘者奚所不忘
　哉既忘其迹又忘其所以迹者内不覺其
　一身外不知有天地然復曠然與變化爲
　體而無不通也無物不同則未嘗不適未
　嘗不適何好何惡哉同於化者唯化所適
　故無常也
子輿與子桑友而霖雨十日子輿曰子桑殆
病矣裏飯而徃視之至子桑之門則若歌若
哭鼓琴曰父邪母邪天乎人乎有不任其聲
而趨促舉其詩焉子輿入曰子之歌詩何故
若是曰吾恩夫使我至此極者而弗得也父
母豈欲吾貧哉天無私覆地無私載天地豈
私貧我哉求其爲之者而不得也然而至此
極者命也夫
郭註此二人相爲於無相爲者也今裹飯而
　徃食者亦任之天理而自爾非相爲而後
　徃也何故若是者嫌其有情所以趨出逺
　理也命也夫言物皆自然無爲之者也
　　應帝王第七
齧缺問於王倪四問而四不知齧缺因躍而
大喜行以告蒲衣子蒲衣子曰而乃今知之
乎有虞氏不及泰氏有虞氏其猶藏仁以要
(平/聲)人亦得人矣而未始出於非人泰氏其卧
徐徐其覺教于于一以己爲馬一以己爲牛
其知情信其德甚真而未始入於非人
郭註夫有虞之與泰氏皆世事之迹耳非所
　以迹也所以迹者無迹也世孰名之哉未
　之嘗名何勝負之有故乘群變履萬世世
　有夷險迹有不及也夫以所好爲是人所
　惡爲非人者以是非爲域者也能出於非
　人之域者必入於無非人之境矣故無得
　無失無可無不可豈直藏仁而要人邪爲
　馬爲牛則奚是人非人之有任其自知故
　情信任其自得故無爲不入乎是非之域
　所以絶於有虞之世也
肩吾見狂接輿狂接輿曰日中始何以語汝
肩吾曰告我君人者以己出經式義度人孰
敢不聽而化諸狂接輿曰是欺德也其於治
天下也猶涉海鑿河而使蚊負山也夫聖人
之治也治外乎正而後行确乎能其事者而
已矣且鳥高飛以避矰弋之害鼷鼠深穴乎
神丘之下以避熏鑿之患而曾二蟲之無知
郭註欺德者以己制物則物失其眞也夫寄
　當於萬物則無事而自成以一身制天下
　則功莫就而任不勝也故聖人之治也全
　其分内各正性命而己不爲其所不能也
　且禽獸猶各有以自存故帝王任之而不
　爲則自成也汝曾不如此二蟲之各存而
　不待教乎
筆乘日中始人姓名經之式義之度皆所以
　正人也而離性已逺故謂之欺德涉海必
　溺鑿河難成蚊負山則不勝任以欺德而
　治天下亦猶此耳聖人之治也治因其自
　治而毋以正人爲也故曰外乎正而後行
　斷斷然盡其性命之能事而已矣性命之
　能事我無爲而民自正之謂也夫鳥鼠避
　患曾不待教况民之有知豈不如二蟲而
　必作爲經式義度以拂亂其常性哉
天根遊於殷陽至蓼了水之上適遭無名人
而問焉曰請問爲天下無名人曰去汝鄙人
也何問之不豫也予方將與造物者爲人厭
則又乘夫莽眇之鳥以出六極之外而遊無
何有之郷以處壙垠之野汝又何帠詣以治
天下感予之心爲又復問無名人曰汝遊心
於淡合氣於漠順物自然而無容私焉而天
下治矣
郭註問爲天下則非超於太初止於玄冥也
　與造化者爲人則任人之自爲莽渺群碎
　之謂耳乘群碎馳萬物故能出處常通放
　毋自得之場不治而自治也遊心於淡任
　其性而無所飾也合氣於漠漠然靜於性
　而止也順物無私而天下治言任性自生
　公也心欲益之私也容私果不足以生生
　而順公乃全也
筆乘豫即凡事豫則立之豫言有先于爲天
　下者也無以先之而求爲天下于天下則
　後矣與造物者爲人與化俱運任而不助
　也乘莽渺出六極凌虛履妙超隂陽也遊
　何有處壙垠造道之域居空同也此即豫
　之道也而猶不寤故又明言以示之遊心
　者汎然自得而復于至靜也故曰遊心于
　淡合氣者其息深深而歸于至虛也故曰
　合氣于漠此皆順物自然而不以已與之
　故天下治蓋無意于爲天下而爲天下之
　道莫妙于此矣
陽子居見老聃曰有人於此嚮疾彊梁物徹
䟽明學道不倦如是者可比明王乎老聃曰
是於聖人也胥易技係勞形怵心者也且也
虎豹之文來田猿狙之便執斄之狗來藉如
是者可比明王乎陽子居蹴然曰敢問明王
之治老聃曰明王之治功蓋天下而似不自
己化貸萬物而民弗恃有莫舉名使物自喜
立乎不測而遊于無有者也鄭有神巫曰季
咸知人之死生存亡禍福壽夭期以歲月旬
日若神鄭人見之皆棄而走列子見之而心
醉歸以告壺子曰始吾以夫子之道爲至矣
則又有至焉者矣壺子曰吾與汝既其文未
既其實而固得道與衆雌而無雄而又奚卵
焉而以道與世亢必信夫故使人得而相汝
嘗試與來以予示之明日列子與之見壺子
岀而謂列子曰嘻子之先生死矣弗活矣不
以旬數矣吾見怪焉見濕灰焉列子入泣涕
沾襟以告壺子壺子曰𡖥吾示之以地文萌
乎不震不正是殆見吾杜德機也嘗又與來
明日又與之見壺子出而謂列子曰幸矣子
之先生遇我也有廖矣全然有生矣吾見其
杜權矣列子入以告壺子壺子曰郷吾示之
以天壤名實不入而機發于踵是殆見吾善
者機也嘗又與來明日又與之見壺子出而
謂列子曰子之先生不齊吾無得而相焉試
齊且復相之列子入以告壺子壺子曰吾郷
示之以太沖莫勝是殆見吾衡氣機也鯢桓
之審爲淵止水之審爲淵流水之審爲淵淵
有九名此處三焉嘗又與來明日又與之見
壺子立未定自失而走壼子曰追之列子追
之不及反以報壺子曰已滅矣已失矣吾弗
及己壺子曰郷吾示之以未始出吾宗吾與
之虛而委蛇不知其誰何因以爲弔靡因以
爲波流故逃也然後列子自以爲未始學而
歸三年不出爲其妻爨食豕如食人于是無
與親彫琢復朴塊然獨以其形立紛而封哉
一以是終
昊言箴曰此章專論帝王之道言帝王合應
　如秦氏之出于非人而又非入于非人如
　接與之戒矰弋熏鑿吾民如無名氏所云
　游心于淡合氣于漠如老聃所云立乎不
　測而遊于無有所謂無有亦只是至虛而
　不萌竅鑿是已緫來只無有二字耳四不
　知是無竅鑿曜而喜是悟出無竅鑿道理
　非人天也未能出于非人者猶局于人未
　出于天未始入于非人者與天俱化非有
　意爲天徐徐安穩于于自得此四字最善
　狀凡人間間然日以心鬥者卧則神且不
　寧或驚或夢殊不帖席纔覺則百憂感心
　身雖未起神已馳逐拘攣不自在了至人
　便無此光景便是其寢不夢其覺無憂道
　理呼牛應牛呼馬應馬隨呼而應初無所
　定故下兩一字道有情有信故曰其知情
　信曰情曰信曰眞緫是對幻字看以己出
　其動也天其靜也地其行也水流其止也
　淵默淵默之與水流天行之與地止其于
　不爲而自爾一也今季咸見其尸居而坐
　忘即謂之將死見其神動而天隨即謂之
　有生誠能應不以心而理自玄符與化升
　降而以世爲量然後足爲物主而順時無
　極故非相者所測耳此應帝王之大意也
　德機不發曰杜權亦機也今乃自覺昨日
　之所見見其杜權故謂之將死也天壤之
　中覆載之功見矣比之地文不猶外乎此
　應感之容也任自然而覆載則天機玄應
　而利名之飾皆爲棄物機發於踵常在極
　上起也發而善於彼彼乃見之居太沖之
　極浩然泊心而玄同萬方故勝負莫得措
　其間也無徃不平混然一之以管窺天者
　莫見其涯故似不齊也淵者靜默之謂耳
　夫水常無心委順外物雖流之與止鯢桓
　之與龍躍常淵然自若未始失其靜默也
　至人用舍雖異玄默一焉故略舉三異以
　明之雖波流九變治亂紛如居其極者常
　淡然自得泊乎忘爲也未始出吾宗者雖
　變化無常深根寧極也委蛇者無心而隨
　物化也不知誰何汎然無所係也變化頽
　靡世事波流無徃而不因也夫至人一耳
　然應世變而時動故相者無所措其目自
　失而走此明應帝王者無方也食豕如食
　人忘貴賤也於事無與親唯所遇也雕琢
　復朴去華取實也塊然形立外飾去也紛
　而封哉雖動而眞不散也一以是終使物
　各自終也
筆乘不震不正崔本作不震不止全然列子
　作灰然莫勝列子作莫朕審列子作潘無
　與親列子作無親封哉列子作封戎似于
　文義爲優當從之
無爲名尸無爲謀府無爲事任無爲知主體
盡無窮而遊無朕盡其所受乎天而無見得
亦虛而已至人之用心若鏡不將不迎應
而不藏故能勝物而不傷
郭註無爲名尸因物則物各自當其名也無
　爲謀府使物各自謀也無爲事任付物使
　各自任也無爲知主無心則物各自主一
　知也體盡無窮因天下之自爲故馳萬物
　而無窮也遊無朕任物故無迹也盡其所
　受乎天足則止也無見得見得則不知止
　也亦虛而已不虛則不能任群實也若鏡
　者鑒物而無情也不將不迎不藏來即應
　去即止也物來即鑒鑒不以心故雖天下
　之廣而無不勞之累
南海之帝爲儵叔北海之帝爲忽中央之帝
爲渾沌儵與忽時相與遇於渾沌之地渾沌
待之甚善儵與忽謀報渾沌之德曰人皆有
七竅以視聽食息此獨無有嘗試鑿之日鑿
一竅七日而渾沌死
郭註爲者敗之











莊子翼卷之三振三
　外篇
　　駢拇第八
駢拇枝指出乎性哉而侈於德附贅縣疣出
乎形哉而侈於性多方乎仁義而用之者列
於五藏哉而非道德之正也是故駢於足者
連無用之肉也枝於手者樹無用之指也多
方駢枝於五藏之情者淫僻於仁義之行而
多方於聦明之用也
郭註夫長者不爲有餘短者不爲不足此則
　駢贅皆出於形性非假物也駢與不駢其
　性各足而此獨駢枝則於衆以爲多故云
　侈耳而惑者或云非性因欲割而棄之是
　道有所不存德有所不載而人有棄材物
　有棄用也豈至治之意哉物有小大能有
　少多所大即駢所多即贅駢贅之分物皆
　有之若莫之任是都棄萬物之性也夫與
　物冥者無多也故多方於仁義者雖列於
　五藏然自一家之正耳未能與物無方而
　各正性命故曰非道德之正也方之少多
　天下未嘗有限然少多之差各有定分毫
　芒之降即不可以相跂故各守其方則少
　多無不自得或者聞多之不足以正少因
　欲棄多而任少是舉天下而棄之不亦妄
　乎故駢枝於手足直自性命不得不然非
　以有用故然也五藏之情直自多方耳而
　少者横復尚之以至淫僻而失至當於體
　中也聦明之用各有本分故多方不爲有
　餘少方不爲不足然情欲之所蕩未嘗不
　賤少而貴多也見夫可貴而矯以尚之則
　自多於本用而困其自然之性若乃忘其
　所貴而保其素分則於性無多而異方俱
　全矣
是故駢於明者亂五色淫文章青黄黼黻之
煌煌非乎而離朱是已多於聦者亂五聲淫
六律金石絲竹黄鍾大吕之聲非乎而師曠
是已枝於仁者擢德塞性以牧名聲使天下
簧故以奉不及之法非乎而曾史是已駢於
辯者纍瓦結繩竄句遊心於堅白同異之間
而敝跬譽無用之言非乎而楊墨是已故此
皆多駢旁枝之道非天下之至正也彼正正
者不失其性命之情故合者不爲駢而枝者
不爲跂(音/岐)長者不爲有餘短者不爲不足是
故鳧脛雖短續之則憂鶴脛雖長斷(音/短)之則
悲故性長非所斷性短非所續無所去憂也
郭註夫有耳目者未嘗以慕聾盲自困也所
　困常在於希離慕曠則離曠雖聦明乃亂
　耳目之主也曾史性長於仁耳而性不長
　者横復慕之慕之而仁仁已僞矣天下未
　三慕桀跖而必慕曾史則曾史之簧鼔天
　下使矢其眞性甚於桀跖也騁其竒辯致
　其危辭者未當容思於禱機之口而必競
　辯於楊墨之間則楊墨污亂而言之主也
　此數子皆師其天性直自多駢旁枝各自
　是一家之正耳然以一正萬則萬不正矣
　故至正者不以己正天下使天下各得其
　正而已物各任性乃正正也自此以下觀
　之至正可見矣以枝正合乃謂合爲駢以
　合正枝乃謂枝爲跂以短正長乃謂長爲
　有餘以長正短乃謂短爲不足各自有正
　不可爲此正彼而損益之知其性分非可
　斷續而任之則無所去憂而憂自去矣
筆乘按纍瓦作纍丸竄句作竄身跬譽作毁
　譽正正作至正不爲跂作不爲岐斯理順
　文從不煩强解矣疑皆傳寫之誤
意仁義其非人情乎彼仁人何其多憂也且
夫駢於拇者决之則泣枝於手者齕之則啼
二者或有餘於數或不足於數其於憂一也
今世之仁人蒿目而憂世之患不仁之人决
性命之情而饕叨富貴故意仁義其非人情
乎自二代以下者天下何其囂囂也且夫待
鉤繩規矩而正者是削其性也待繩約膠漆
而固者是侵其德也屈折禮樂呴吁俞仁義
以慰天下之心者此尖其常然也天下有常
然常然者曲者不以鉤直者不以繩圓者不
以規方者不以矩附離麗不以膠漆約束不
以纆墨索故天下誘然皆生而不知其所以
生同焉皆得而不知其所以得故古今不二
不可虧也則仁義又奚連連如膠漆纆索天
遊乎道德之間爲哉使天下惑也夫小惑易
方大惑易性何以知其然邪自虞氏招喬仁
義以撓天下也天下莫不奔命於仁義是非
以仁義易其性與
郭註仁義自是人之情性但當任之耳恐仁
　義非人情而憂之者眞可謂多憂也駢於
　梅者謂之不足故泣而决之枝於手者謂
　之有餘故啼而齕之夫如是舉羣品萬殊
　無釋憂之地矣惟各安其天性不决駢而
　齕枝則曲成而無傷又何憂哉兼愛之迹
　可尚則天下之目亂矣以可尚之迹篙令
　有患而遂憂之此爲陷人於難而後拯之
　也然今世正以此爲仁耳夫富貴所以可
　饕由有蒿之者也若乃無可尚之迹則人
　安其分將量力受任豈有决己效彼以饕
　竊非望哉故仁義自是人情也而三代以
　下横其囂囂棄情逐跡如將不反不亦多
　憂乎夫物有常然任而不助則泯然自得
　而不自覺也同物故與物無二而常全任
　道自得則抱朴獨徃連連假物無爲其間
　也仁義連連祇足以惑物使喪其眞耳東
　西易方於禮未虧矜仁尚義失其常然以
　之死地乃大惑也夫與物無傷者非爲仁
　也而仁迹行焉令萬理皆當者非爲義也
　而義功見焉故當而無傷者非仁義之招
　也而天下奔馳棄我徇彼所以失其常然
　故亂心不由於醜而常在美色撓世不出
　於惡而常在仁義則仁義者撓天下之具
　也雖虞氏無易之之情而天下之性固已
　易矣
故嘗試論之自三代以下者天下莫不以物
易其性矣小人則以身殉利士則以身殉名
大夫則以身殉家聖人則以身殉天下故此
數子者事業不同名聲異號其於傷性以身
爲殉一也臧與穀二人相與牧羊而俱亡其
羊問臧奚事則挾筴讀書問穀奚事則愽塞
以遊二人者事業不同其於亡羊均也伯夷
死名於首陽之下盜跖死利於東陵之上二
人者所死不同其於殘生傷性均也奚必伯
夷之是而盜跖之非乎天下盡殉也彼其殉
仁義也則俗謂之君子其所殉貨財也則俗
謂之小人其殉一也則有君子焉有小人焉
若其殘生損性則盜跖亦伯夷已又惡取君
子小人於其間哉
郭註自三代以上實有無爲之迹無爲之迹
　亦有爲者之所尚也尚之則失其自然之
　素故雖聖人有不得已或以瘢痍之事易
　垂拱之性而况悠悠者哉夫鶉居而鷇食
　鳥行而無章者何惜而不殉哉故與世常
　冥唯變所適其迹則狥世之迹也所遇者
　或時有瘢痍秃脛之變其迹則傷性之迹
　也然雖揮斥八極而神氣不變手足瘢痍
　而居形者不擾則奚殉哉無殉也故乃不
　殉其所殉而迹則與世同殉也天下之所
　惜者生也今殉之太甚俱殘其生則所殉
　是非不足復論夫生奚爲殘性奚爲易皆
　由尚無爲之迹也若知迹之由無爲而成
　則絶尚去甚反冥我極堯桀將均于自得
　君子小人奚辨哉
且夫屬燭其性乎仁義者雖通如曾史非吾
所謂臧也屬其性於五味雖通如俞兒非吾
所謂臧也屬其性乎五聲雖通如師曠非吾
所謂聦也屬其性乎五色雖通如離朱非吾
所謂明也吾所謂臧非仁義之謂也臧於其
德而己矣吾所謂臧者非所謂仁義之謂也
任其性命之情而已矣吾所謂聦者非謂其
聞彼也自聞而已矣吾所謂明者非謂其見
彼也自見而已矣夫不自見而見彼不自得
而得彼者是得人之得而不自得其得者也
適人之適而不自適其適者也夫適人之適
而不自適其適雖盜跖與伯夷是同爲淫僻
也余愧乎道德是以上不敢爲仁義之操而
下不敢爲淫僻之行也
郭註以此係彼爲屬屬性於仁徇仁者耳故
　不善也率性通彼乃善不付之於我而屬
　之於彼雖通之如彼而我已喪矣故各任
　其耳目之用而不係於離曠乃聦明也故
　善於自得者忘仁而仁謂仁義爲善則損
　身以徇之此於性命還自不仁也身且不
　仁其如人何故任其性命乃能及人及人
　而不累於已彼我同於自得斯可謂善也
　夫絶離棄曠自任聞見則萬方之聦明莫
　不皆全不自見不自得此舍己效人者也
　雖效之若人而己已亡矣茍以失性爲淫
　僻則雖所失之塗異其於失之一也愧道
　德之不爲謝冥復之無迹故絶操行忘名
　利從容炊累遺我忘彼若斯而已矣
　　馬蹄第九
馬蹄可以踐霜雪毛可以禦風寒齕草飲水
翹足而陸此馬之眞性也雖有義臺路寢無
所用之及至伯樂洛曰我善治馬燒之剔之
刻之雒之連之以羈□的編之以皂棧馬之
死者十二三矣饑之渴之馳之驟之整之齊
之前有橛飾之患後有鞭筴之威而馬之死
者已過半矣陶者曰我善治埴圓者中規方
者中矩匠人曰我善治木曲者中鉤直者應
繩夫埴木之性豈欲中規矩鉤繩哉然且世
世稱之曰伯樂善治馬而陶匠善治埴木此
亦治天下者之過也
郭註駑驥各適性而足馬之眞性非辭鞍而
　惡乘便無羡於榮華耳有意治之則不治
　矣治之爲善斯不善已夫善御者將以盡
　其能也盡能在於自任而乃走作驟步求
　其過能之用故有不堪而多死焉若乃任
　駑驥之力適遲疾之分雖足迹接乎八荒
　之表而衆馬之性全矣或者聞任馬之性
　乃謂放而不乘聞無爲之風遂云行不如
　卧何其狂而不返哉斯失乎莊生之㫖遠
　矣
吾意善治天下者不然彼民有常性織而衣
耕而食是謂同德一而不黨命曰天放故至
德之世其行填填田其視顛顛當是時也山
無蹊兮隧澤無舟梁萬物羣生連屬其鄉禽
獸成羣草木遂長是故禽獸可係羈而遊鳥
鵲之巢可攀援而闚夫至德之世同與禽獸
居族與萬物並惡乎知君子小人哉同乎無
知其德不離同乎無欲是謂素樸素樸而民
性得矣及至聖人蹩别躠薛爲仁踶題跂支
爲義而天下始疑矣澶但漫爲樂摘僻爲禮
而天下始分矣故純樸不殘孰爲犧樽白玉
不毁孰爲珪璋道德不廢安取仁義性情不
離安用禮樂五色不亂孰爲文采五聲不亂
孰應六律夫殘樸以爲器工匠之罪也毁道
德以爲仁義聖人之過也
郭註以不治治之乃善治也夫民之德小異
　而大同性之不可去者衣食也事之不可
　廢者耕織也此天下之所同而爲本者也
　守斯道者無爲之至放之而自一耳非黨
　也故謂之天放填填顛顛自足而無求於
　外之貌不求非望之利故止於馴家而足
　混芒同得與一世而澹漠烏豈國異而家
　殊哉足性而止無吞夷之欲故物全與物
　無害故物馴也知則離道以差欲則離性
　以飾素樸者無煩乎知欲也聖人者民得
　性之迹耳非所以迹也此云及至聖人猶
　云及至其迹也聖迹既彰則仁義不眞而
　禮樂離性徒得形表而已矣有聖人則有
　斯弊吾若之何哉殘樸爲器毁玉爲璋以
　下皆變朴爲華棄本崇末其於天素有殘
　廢矣世雖貴之非其貴也工匠則有規矩
　之制聖人則有可尚之迹
肇乘犧樽之犧當音羲舊從鄭司農讀如娑
　者非鄭答張逸以爲畫鳳尾婆娑熬也梁
　劉杳曰此言未必安古樽彝皆刻木爲鳥
　獸鑿頂及背以出内酒魏魯郡得齋子尾
　送女器有犧樽作犧牛形晋曹嶷於青州
　發齊景墓得二樽形亦爲牛象皆古遺器
　則知鄭爲臆說也
夫馬陸居則食草飲水喜則交頸相靡怒則
分背相踶馬知已此矣加之以衡扼齊之以
月題而馬知介戛倪詣闉因扼鷙至曼詭銜
竊轡故馬之知而能至盜者伯樂之罪也夫
赫胥氏之時民居不知所爲行不知所之含
唃而熙鼓腹而遊民能已此矣及至聖人屈
折禮樂以匡天下之形縣跂仁義以慰天下
之心而民乃始踶跂好知爭歸於利不可止
也此亦聖人之過也
郭註御其眞知乘其自然則萬里之路可至
　而羣馬之性不失馬性不同而齊求其用
　故有力竭而態作者含哺鼓腹民之眞能
　及至聖人屈折以禮樂懸跂以仁義而民
　始好知其過皆由乎迹之可尚也
　　胠篋第十
將爲(去/聲)胠祛篋探(平/聲)囊發匱之盜而爲守備
則必攝緘滕固扃鐍决此世俗之所謂知也
然而巨盜至則負匱揭篋擔囊而趨唯恐緘
縢扃鐍之不固也然則鄉之所謂知者不乃
爲大盜積者也故嘗試論之世俗所謂知者
有不爲大盜積者乎所謂聖者有不爲大盜
守者乎何以知其然邪昔者齊國鄰邑相望
雞狗之音相聞𨳑罟之所布耒耨之所剌方
二千餘里闔四竟之内所以立宗廟社稷治
邑屋州閭鄉曲者曷嘗不法聖人哉然而田
成子一旦殺齊君而盜其國所盜者豈獨其
國邪並與其聖知之法而盜之故田成子有
乎盜賊之名而身處堯舜之安小國不敢非
大國不敢誅十二世有齊國則是不乃竊齊
國並與其聖知之法以守其盜賊之身乎
郭註爲大盜積爲大盜守言知之不足恃也
　如此法聖人者法其迹耳迹者已去之物
　非應變之具也奚足尚而執之哉執成迹
　以御乎無方無方至而迹滯矣所以守國
　而爲人守之也爲大盜者不盜其聖法則
　無以取其國言聖法唯人所用未足爲全
　當之臭也
嘗試論之世俗之所謂至知者有不爲大盜
積者乎所謂至聖者有不爲大盜守者乎何
以知其然邪昔者龍逢斬比干剖萇弘肔耻
子胥靡縻故四子之賢而身不免乎戮故跖
之徒問於跖曰盜亦有道乎跖曰何適而無
有道邪夫妄意室中之藏聖也入先勇也出
後義也知可否知也分均仁也五者不備而
能成大盜者天下未之有也由是觀之善人
不得聖人之道不立跖不得聖人之道不行
天下之善人少而不善人多則聖人之利天
下也少而害天下也多故曰唇竭則齒寒魯
酒薄而邯鄲圍聖人生而大盜起掊剖擊聖
人縱舍盜賊而天下始治矣夫川竭而谷虛
丘夷而淵實聖人已死則大盜不起天下平
而無故矣聖人不死大盜不止雖重聖人而
治天下則是重利盜跖也爲之斗斛以量之
則並與斗斛而竊之爲之權衡以稱之則並
與權衡而竊之爲之符璽以信之則並與符
璽而竊之爲之仁義以矯之則並與仁義而
竊之何以知其然邪彼竊鉤者誅竊國者爲
諸侯諸侯之門而仁義存焉則是非竊仁義
聖知邪故逐於大盜揭諸侯竊仁義並斗斛
權衡符璽之利者雖軒冕之賞弗能勸斧鉞
之威弗能禁此重利盜跖而使不可禁者是
乃聖人之過也故曰魚不可脫於淵國之利
器不可以示人彼聖人者天下之利器也非
所以明天下也
郭註言暴主亦得據人君之威以戮賢臣而
　莫之敢抗者皆聖法之由也向無聖法則
　桀紂焉得守斯位而放其毒使天下側目
　哉聖勇義知仁五者所以禁盜而反爲盜
　資也聖人利天下少害天下多信哉斯言
　斯言雖信而猶不可亡聖者天下之知未
　能都亡故須聖道以鎮之也羣知不亡而
　獨亡聖知則天下之害又多於有聖矣然
　則有聖之害雖多猶愈於亡聖之無治也
　雖愈於亡聖未若都亡之無害也甚矣天
　下莫不求利而不能一亡其知何其迷而
　失致哉夫竭唇非以寒齒而齒寒魯酒薄
　非以圍邯鄲而邯鄲圍聖人生非以起大
　盜而大盜起此自然相生必至之勢也夫
　聖人不立尚於物而不能使物不尚也故
　人無貴賤事無眞僞苟尚聖法則天下吞
　聲而闇服之斯乃桀跖所至賴而以成其
　大盜者也若乃絶尚守朴棄其禁令而代
　以寡欲所以棓擊聖人而我樸自全縱舍
　盜賊而彼姦自息也古人有言閑邪存誠
　不在善察息淫去華不在嚴刑此之謂也
　竭川非以虛谷而谷虛夷丘非以實淵而
　淵實絶聖非以止盜而盜止故止盜在去
　欲不在彰聖知將重聖人以治天下而桀
　跖之徒亦資其法所資者重故所利不得
　輕也小盜之所因乃大盜之所資而利也
　軒冕斧鉞賞罰之重者所以禁盜也然大
　盜又逐而竊之則反爲彼用矣所用者重
　乃所以成其大盜也大盜也者必行以仁
　義平以權衡信以符璽勸以軒冕威以斧
　鉞盜此公器然後諸侯可得而揭也是故
　仁義賞罰適足以誅竊鉤者耳夫跖之不
　可禁由所盜之利重利之所以重由聖人
　之不輕也故絶盜在賤貨不在重聖也魚
　失淵則爲人禽利器明則爲盜資故不以
　以示人夫聖人者誠能絶聖棄知而反冥
　物極物極各冥則其迹利物之迹也器猶
　迹耳若示利器於天下所以資盜賊也
筆乘魯酒薄而邯鄲圍據許愼註淮南子楚
　會諸侯魯獻酒於楚王魯酒薄而趙酒厚
　楚之主酒吏求酒於趙趙不與吏怒乃以
　趙厚酒易魯薄酒奏之楚王以趙酒薄圍
　邯鄲
故絶聖棄知大盜乃止擿玉毁珠小盜不起
焚符破璽而民朴鄙掊斗折衡而民不爭殫
殘天下之聖法而民始可與論議擢亂六律
鑠絶竽瑟塞瞽曠之耳而天下始人含其聦
矣滅文章散五采膠離朱之目而天下始人
含其明矣毁絶鉤繩而棄規矩攦厲工倕之
指而天下始人有其巧矣故曰大巧若拙削
曾史之行鉗楊墨之口攘棄仁義而天下之
德始玄同矣彼人含其明則天下不鑠矣人
含其聦則天下不累矣人含其知則天下不
惑矣人含其德則天下不僻矣彼曾史楊墨
師曠工倕離朱者皆外立其德而以爚藥亂
天下者也法之所無用也
郭註去其所資則不施禁而自止賤其所貴
　則不加刑而自息除矯詐之所賴則無以
　行其姦巧小平者乃大不平之所用也外
　無所矯則内全我朴而無自失之害矣夫
　聲色離曠有耳目者之所貴也受生有分
　而以所貴引之則性命喪矣若乃毁其所
　貴棄彼任我則聦明各全人含其眞也夫
　以蜘蛛蛣蜣之陋而布網轉丸不求之於
　工匠則萬物各有能也所能雖不同而所
　習不敢異則若巧而拙矣故善用人者使
　能方者爲方能圓者爲圓各任其所能人
　安其性不責萬民以工倕之巧故衆技以
　不相能似拙而天下自能則大巧矣用其
　自能是以規矩可棄而妙匠之指可攦也
　去其亂羣之率則天下各復其朴而同於
　玄德也彼曾史楊墨離曠工倕者所禀多
　方故使天下躍而效之效之則失我我失
　由彼則彼爲亂主矣若夫法之所用者視
　不過於所見故衆目無不明聽不過於所
　聞故衆耳無不聦事不過於所能故衆技
　無不巧知不過於所知故羣性無不適德
　不過於所得故羣德無不富安用立所不
　逮於性分之表使天下奔馳而不能自反
　邪
子獨不知至德之世乎昔者容成氏大庭氏
伯皇氏中央氏栗陸氏驪畜氏軒轅氏赫胥
氏尊盧氏祝融氏伏羲氏神農氏當是時也
民結繩而用之甘其食美其服樂其俗安其
居鄰國相望雞狗之音相聞民至老死而不
相徃來若此之時則至治已今遂至使民延
頸舉踵曰某所有賢者贏盈糧而趣之則内
棄其親而外去其主之事足跡接乎諸侯之
境車軌結乎千里之外則是上好知之過也
上誠好知而無道則天下大亂矣何以知其
然邪夫亏弩畢弋機變之知多則鳥亂於上
矣鉤餌罔罟罾曾笱苟之知多則魚亂於水
矣削峭格羅落罝嗟罘浮之知多則獸亂於
澤矣知詐漸尖毒頡絜滑堅白解垢同異之
變多則俗惑於辯矣故天下每每大亂罪在
於好知故天下皆知求其所不知而莫知求
其所已知者皆知非其所不善而莫知非其
所已善者是以大亂故上悖日月之明下爍
山川之精中墮隳四時之施惴耎□之蟲肖
翹之物莫不失其性甚矣夫好知之亂天下
也自三代以下者是已舍夫種種之民而悅
夫役役之佞釋夫恬淡無爲而悅夫啍諄啍
之意啍啍已亂天下矣
郭註民結繩而用之足以紀要而已適故常
　甘當故常美若思夫侈靡則無時慊矣不
　相徃來無求之至也贏糧趨賢而棄親去
　主至治之迹猶致斯弊也上謂好知之君
　知而好之則有斯過矣夫攻之逾宻避之
　逾巧則雖禽獸猶不可圖之以知而况於
　人哉故治天下者作不任知任知無妙也
　上之所多者下不能安其少也性少而以
　逐多則迷矣不求所知而求所不知此乃
　舍己效人不止其分也善其所善爭尚之
　所由生也吉凶悔吝生乎動也而知之所
　動誠能摇蕩天地運御羣生君人者胡可
　不忘其知哉啍啍以己誨人也
　　在宥第十一
聞在宥天下不聞治天下也在之也者恐天
下之淫其性也宥之也者恐天下之遷其德
也天下不淫其性不遷其德有治天下者哉
昔堯之治天下也使天下欣欣焉人樂其性
是不恬也桀之治天下也使天下瘁瘁焉人
苦其性是不愉也夫不恬不愉非德也非德
也而可長久者天下無之人大喜邪毗於陽
大怒邪毗於隂隂陽拜毗四時不至寒暑之
和不成其反傷人之形乎使人喜怒失位居
處無常思慮不自得中道不成章於是乎天
下始喬矯詰卓鷙至而後有盜跖曾史之行
故舉天下以賞其善者不足舉天下以罰其
惡者不給故天下之大不足以賞罰自三代
以下者匈匈焉終以賞罰爲事彼何暇安其
性命之情哉
郭註宥使自在則治治之則亂也人之生也
　直莫之蕩則性命不過欲惡不爽在上者
　不能無爲上之所爲而民皆赴之故有誘
　慕好欲而民性淫矣所貴聖王者非貴其
　能治也貴其無爲而任物之自爲也無治
　乃不遷淫堯雖在宥天下其迹則治也治
　亂雖殊其於失後世之恬愉使物爭尚畏
　鄙而不自得則同耳故譽堯而非桀不如
　兩忘也恬愉自得乃可長久喜怒失位居
　處無常此皆堯桀之流使物喜怒太過以
　致斯患也人在天地之中最能以靈知喜
　怒擾亂羣生而振蕩隂陽也故得失之間
　喜怒集乎百姓之懷則寒暑之和敗四時
　之節差百度昏亡萬事夭落也慕賞乃善
　故賞不能供畏罰乃止故罰不能勝忘賞
　罰而自善性命乃大足耳夫賞罰者聖王
　之所以當功過非以著勸畏也故理至則
　遺之然後至一可反也而三代以下遂尋
　其事迹故匈匈然與迹兢逐終以所寄爲
　事何暇安其性命之情哉
而且說悅明邪是淫於色也說聦邪是淫於
聲也說仁邪是亂於德也說義邪是悖於理
也說禮邪是相於技也說樂邪是相於淫也
說聖邪是相於藝也說知邪是相於疵也天
下將安其性命之情之八者存可也亡可也
天下將不安其性命之情之八者乃始臠欒
卷(上/聲)愴囊而亂天下也而天下乃始尊之惜
之甚矣天下之惑也豈直過也而去之邪乃
齊戒以言之跪坐以進之鼓歌以儛之吾若
是何哉故君子不得已而臨莅天下莫若無
爲無爲也而後安其性命之情故貴以身於
爲天下則可以託天下愛以身於爲天下則
可以寄天下故君子苟能無解其五藏無擢
其聦明尸居而龍見淵默而雷聲神動而天
隨從容無爲而萬物炊(去/聲)累焉吾又何暇治
天下哉
郭註當理無悅悅之則致淫悖之患矣相助
　也存亡無所在任其所受之分則性命安
　矣必存此八者則不能縱任自然故爲臠
　卷愴囊也不能遺之已爲誤矣乃復尊之
　以爲貴豈不甚惑哉非直由寄而過去也
　乃珍貴之如此無爲者非拱默之謂也直
　各任其自爲則性命安矣不得已者非迫
　於威刑也直抱道懷朴任乎必然之極而
　天下自安也若夫輕身以赴刑棄我而殉
　物則身且不能安其如天下何無觧無擢
　觧擢則傷也出處語默常無其心而付之
　自然神順物而動天隨理而行若遊塵之
　自動任其自然而已矣
崔瞿問於老聃曰不治天下安臧人心老聃
曰女愼無攖人心人心排下而進上上下囚
殺淖綽約柔乎剛弘廉劌彫琢其熱焦火其
寒凝冰其疾俛仰之間而再撫四海之外其
居也淵而靜其動也縣而天僨驕而不可係
者其唯人心乎昔者黄帝始以仁義攖人之
心堯舜於是乎股無𦙓拔脛無毛以養天下
之形愁其五藏以爲仁義矜其血氣以規法
度然猶有不勝也堯於是放讙兜於崇山投
三苗於三峗流其工於幽都此不勝天下也
夫施異及三王而天下大駭矣下有桀跖上
有曾史而儒墨畢起於是乎喜怒相疑愚知
相欺善否相非誕信相譏而天下衰矣大德
不同而性命爛漫矣天下好知而百姓求竭
矣於是乎釿斤鋸制焉繩墨殺焉椎鑿决焉
天下脊脊大亂罪在攖人心故賢者伏處大
山嵁巖之下而萬乘之君憂慄乎廟堂之上
今世殊死者相枕(去/聲)也桁杭楊者相推(吐雷/反)
也刑戮者相望也而儒墨乃始離跂攘臂乎
桎梏之間意噫甚矣哉其無愧而不知恥也
甚矣吾未知聖知之不爲桁楊椄接槢習也
仁義之不爲桎梏鑿曹枘芮也焉知曾史之
不爲桀跖嚆蒿矢也故曰絶聖棄知而天下
大治
郭註攖之則傷其自善排之則下進之則上
　言其易摇蕩也上下囚殺言無所排進乃
　安全矣能淖約則剛强者柔矣焦火之熱
　凝冰之寒皆喜怒並積之所生若乃不彫
　不琢各全其樸則何永炭之有哉俛仰再
　撫四海風俗之所動也靜之可使如淵動
　之則係天而踴躍人心之變靡所不爲順
　而放之則靜而通治而係之則跂而憤驕
　憤驕者不可禁之勢也矣黄帝非爲仁義
　也直與物冥則仁義之迹自見迹自見則
　後世之心必自徇之是亦黄帝之迹使物
　攖也夫堯舜之名皆其迹耳我寄斯迹而
　迹非我也故駭者自世世彌駭其迹愈粗
　粗之與妙自塗之夷險耳遊者豈棠改其
　足哉故聖人一也而有堯舜湯武之異明
　斯異者時世之名耳未足以名聖人之實
　也故夫堯舜者豈直堯舜而已哉是以雖
　有仁義之迹矜愁之貌而所以迹者故全
　也自喜怒相疑至誕信相譏莫能齊於自
　得也大德不同者立小異而不止於分也
　知無涯而好之故無以供其求於是有釿
　踞椎鑿雕琢性命逐至於此若任自然而
　居當則賢愚襲情貴賤履位君臣上下莫
　匪爾極而天下無患矣斯迹也攖天下之
　心使奔馳而不可止故中知以下莫不外
　飾其性以眩惑衆人惡直醜正蕃徒相引
　任眞者失其據而崇僞者竊其柄於是主
　憂於上民困於下矣由腐儒守迹故致斯
　禍不思捐迹反一而方復攘臂用迹以治
　迹可謂無媿而不知耻之甚也桁楊以椄
　槢爲管桎梏以鑿枘爲用聖知仁義者遠
　於罪之迹也迹遠罪則民思尚之尚之則
　矯詐生焉矯詐生而禦奸之器不具者未
　之有也故棄所尚則矯詐不作桁楊桎梏
　廢矣何鑿枘椄槢之爲哉蒿矢矢之猛者
　言曾史爲桀跖之利用也絶聖棄知去其
　所以攖也
黄帝立爲天子十九年令行天下聞廣成子
在於空同之上故徃見之曰我聞吾子達於
至道敢問至道之精吾欲取天地之精以佐
五穀以養民人吾又欲官隂陽以遂羣生爲
之奈何廣成子曰而所欲問者物之質也而
所欲官者物之殘也自而治天下雲氣不待
族而雨草木不待黄而落日月之光益以荒
矣而佞人之心翦翦者又奚足以語至道黄
帝退捐天下築特室席白茅間閒居三月復
徃邀之廣成子南首而卧黄帝順下風膝行
而進再拜稽首而問曰聞吾子達於至道敢
問治身奈何而可以長久廣成子蹷厥然而
起曰善哉問乎來吾語女至道至道之精窈
窈冥冥至道之極昏昏默默無視無聦抱神
以靜形將自正必靜必清無勞女形無摇女
精乃可以長生目無所見耳無所聞心無所
知女神將守形形乃長生愼女内閉女外多
知爲敗我爲女遂於大明之上矣至彼至陽
之原也爲女入於窈冥之門矣至彼至隂之
原也天地有官隂陽有藏愼守女身物將自
壯我守其一以處其和故我脩身千二百歲
矣吾形未嘗衰黄帝再拜稽首曰廣成子之
謂天矣廣成子曰來余語女彼其物無窮而
人皆以爲終彼其物無測而人皆以爲極得
吾道者上爲皇而下爲王失吾道者上見光
而下爲土今夫百昌皆生於土而及於土故
余將去女入無窮之門以遊無極之野吾與
日月叅光吾與天地爲常當我湣泯乎遠我
昏乎人其盡死而我猶存乎
郭註問至道之精可謂質也不任其自爾而
　欲官之故殘也人皆自脩而不治天下則
　天下治矣故善之也窈冥昏默皆了無也
　老莊之所以屢稱無者何哉明生物者無
　物而物自生耳自生耳非爲生也又何有
　爲於己生乎忘視而自見忘聽而自聞則
　神不擾而形不邪也無勞女形無摇女精
　任其自動故閑靜而不天也此皆率性而
　動故長生也愼女内全其眞也閉女外守
　其分也知無涯則敗矣夫極隂陽之原乃
　遂於大明之上入於窈冥之門也有官有
　藏言但當任之也取於盡性命之極極長
　生之致耳身不天乃能及物也無窮無測
　而人以爲終極徒見其一變也皇王之稱
　隨世之上下耳其於得通變之道以應無
　窮一也失無窮之道則自信於一偏而不
　得均同上下故俯仰異心土無心者也生
　於無心故當反守無心而獨徃也入無窮
　遊無極與化俱也日月叄光天地爲常都
　任之也緡昏者物之去來皆不覺也獨存
　者以死生爲一體則無徃而非存也
雲將東遊過扶摇之枝而適遭鴻蒙方將拊
髀雀躍而遊雲將見之倘然止贄然立曰叟
何人邪叟何爲此鴻蒙拊髀雀躍不輟對雲
將曰遊雲將曰肤願有問也鴻蒙仰而視雲
將曰吁雲將曰天氣不和地氣鬱結六氣不
調四時不節今我願合六氣之精以育羣生
爲之柰何鴻蒙拊髀雀躍掉頭曰吾弗知吾
弗知雲將不得問又三年東遊過有宋之野
而適遭鴻蒙雲將大喜行趨而進曰天忘朕
邪天忘朕邪再拜稽首願聞於鴻蒙鴻蒙曰
浮遊不知所求猖狂不知所徃遊者鞅掌以
觀無妄朕又何知雲將曰朕也自以爲猖狂
而民隨予所徃朕也不得已於民今則民之
放倣也願聞一言鴻蒙曰亂天之經逆物之
情玄天弗成鮮獸之羣而鳥皆夜鳴灾及草
木禍及止(一作/昆)蟲意(噫下/同)治人之過也雲將
曰然則吾奈何鴻蒙曰意毒哉僊僊乎歸矣
雲將曰吾遇天難願問一言鴻蒙曰意心養
汝徒處無爲而物自化墮隳爾形體吐爾聦
明倫與物忘大同乎涬幸溟泯解心釋神莫
然無魂萬物云云各復其根各復其根而不
知渾(上/聲)渾沌(徒本/反)沌終身不離若彼知之乃
是離之無問其名無闚其情物故自生雲將
曰天降朕以德示朕以默躬身求之乃今也
得再拜稽首起辭而行
郭註不知所求而自得所求不知所徃而自
　得所徃夫内足者舉目皆自正也朕又何
　知以斯而已夫乘物非爲迹而迹自彰非
　狂非招民而民自徃故爲民所倣效而不
　得已也若夫順物性而不治則情不逆而
　經不亂玄默成而自然得也解獸羣而鳥
　夜鳴離其所以靜也草木昆蟲坐而受害
　矣蓋有治之迹亂之所由生也意毒哉言
　治人之過深也僊僊坐起之貌嫌不能漬
　然通放故遣使歸夫心以用傷則養心者
　其唯不用心乎理與物皆不以存懷而闇
　付自然則無爲而自化矣同乎涬溟與物
　無際也莫然無魂坐忘任獨也不知而復
　乃爲眞復渾沌無知而任其自復乃能終
　身不離其本也知而復之與復乖矣有問
　有闚則失其自生也知而不默常乎失也
世俗之人皆喜人之同乎己而惡人之異於
己也同於己而欲之異於己而不欲者以出
乎衆爲心也夫以出乎衆爲心者曷嘗出乎
衆哉因衆以寧所聞不如衆技衆矣而欲爲
人之國者此攬乎三王之利而不見其患者
也此以人之國僥倖也幾何僥倖而不喪人
之國乎其存人之國也無萬分之一而喪人
之國也一不成而萬有餘喪矣悲夫有土者
之不知也夫有土者有大物也有大物者不
可以物物而不物故能物物明夫物物者之
非物也豈獨治天下而已哉出又六合遊乎
九州獨徃獨來是謂獨有獨有之人是之謂
至貴大人之教若形之於影聲之於嚮響有
問而應之盡其所懷爲天下配處乎無嚮行
乎無方挈汝適復之撓擾撓以遊無端出入
無旁與日無始頌論形軀合乎大同大同而
無己無己惡乎得有有覩有者昔之君子覩
無者天地之友
郭註心欲出羣爲衆携也衆皆以出衆爲心
　所以爲衆人也若我亦欲出衆則與衆無
　異而不能相出矣衆皆以相出爲心而我
　獨無徃而不同乃大殊於衆而爲衆主也
　吾一人之所聞不如衆枝多故因衆則寧
　若不因衆則衆之千萬皆我敵也夫欲爲
　人之國者不因衆之自爲而以己爲之此
　徒求三王主物之利而不見己爲之患也
　三王之所以利豈爲之哉因天下之自爲
　而任耳吾與天下相因而成者也今以一
　己專制天下天下塞矣己豈通哉故一身
　既不成而萬方有餘喪矣不能用物而爲
　物用即是物耳豈能物物哉不能物物則
　不足以有大物矣夫用物者不爲物用也
　不爲物用斯不物矣不物故物天下之物
　使各自得也用天下之自爲故馳萬物而
　不窮也人皆自異而己獨羣遊是乃獨徃
　獨來者也獨有斯獨可謂獨有矣夫與衆
　玄同非求貴於衆而衆人不得不貴斯至
　貴也若信其偏見而以獨異爲心則雖同
　於一致故是俗中之一物耳非獨有者也
　未能獨有而欲饕竊軒冕冒取非分衆豈
　歸之也哉故非至貴也百姓之心形聲也
　大人之教影響也大人之於天下何心哉
　猶影響之隨形聲耳使物之所懷各得自
　盡問者爲主應故爲配無響寂以待物也
　無方隨物轉化也撓撓自動也提挈萬物
　使復歸自動之性即無爲之至也與化俱
　故無端玄同故無表與日新俱故無始也
　形軀合大同者形容與天地無異也有己
　則不能大同矣天下之難無者己也己既
　無矣則羣有不足復有之覩有者能美其
　名者耳覩無則任其獨生也
賤而不可不任者物也卑而不可不因者民
也匿而不可不爲者事也粗而不可不陳者
法也遠而不可不居者義也親而不可不廣
者仁也節而不可不積者禮也中而不可不
高者德也一而不可不易者道也神而不可
不爲者天也故聖人觀於天而不助成於德
而不累出於道而不謀會於仁而不恃薄於
義而不積應於禮而不諱接於事而不辭齊
於法而不亂恃於民而不輕因於物而不去
物者莫足爲也而不可不爲不明於天者不
純於德不通於道者無自而可不明於道者
悲夫何謂道有天道有人道無爲而尊者天
道也有爲而累者人道也主者天道也臣者
人道也天道之與人道也相去遠矣不可不
察也
郭註因其性而任之則治反其性而凌之則
　亂夫民物之所以卑而賤者不能因任故
　也是以任賤者貴因卑者尊此必然之符
　也事藏於彼故匿彼各自爲故不可不爲
　但當因任耳法者妙事之迹也安可以迹
　粗而不陳妙事哉當乃居之所以爲遠親
　則苦徧故廣乃仁耳夫體節者患於係一
　故物物體之則積而周矣事之下者雖中
　非德事之難者雖一非道况不一哉執意
　不爲雖神非天况不神哉觀天不助順自
　爲而已成德不累自然與高會也出道不
　謀不謀而一所以爲易也會仁不恃恃則
　不廣也率性居遠非積也自然應禮非由
　忌諱也事以理接能否自任應動而動無
　所辭讓也御粗以妙故不亂也待民自爲
　不輕用也因物而就任之不去其本也夫
　爲者豈以足爲故爲哉自體此爲故不可
　得而止也不明自然則有爲有爲而德不
　純矣不能虞己以待物則事事失會此不
　明於道者之可悲也天道者在上而任萬
　物之自爲也人道者以有爲爲累不能率
　其自得也主者天道同乎天之任物則自
　然居物上也臣者人道各當所任也君任
　無爲而委百官百官有所司而君不與焉
　二者俱以不爲而自得則君道逸臣道勞
　勞逸之際不可同日而論之也不察則君
　臣之位亂矣
　　天地第十二
天地雖大其化均也萬物雖多其治一也人
卒雖衆其主君也君原於德而成於天故曰
玄古之君天下無爲也天德而已矣以道觀
言而天下之君正以道觀分而君臣之義明
以道觀能而天下之官治以道汎觀而萬物
之應備故通於天地者德也行於萬物者道
也上治人者事也能有所藝者技(其𦂈/反)也技
兼於事事兼於義義兼於德德兼於道道兼
於天故曰古之畜天下者無欲而天下足無
爲而萬物化淵靜而百姓定記曰通於一而
萬事畢無心得而鬼神服
郭註天地均於不爲而自化萬物一以自得
　爲治天下異心無心者主也以德爲原無
　物不得得者自得故得而不謝所以成天
　無爲則任自然之運動自然爲君非邪也
　各當其分則無爲位上有爲位下官各當
　其所能則治矣無爲也則天下各以無爲
　應之通於天地者德言萬物莫不皆得則
　天地通行於萬物者道言道不塞其所中
　則萬物自得其行矣上治人者使人人自
　得其事而技者萬物之末用也夫本末相
　兼猶手臂之相包一身和則百節皆適天
　道順則本末皆暢故一無爲而羣理都舉
　矣
夫子曰夫道覆載萬物者也洋洋乎大哉君
子不可以不刳心焉無爲爲之之謂天無爲
言之之謂德愛人利物之謂仁不同同之之
謂大行不崖異之謂寬有萬不同之謂富故
執德之謂紀德成之謂立循於道之謂備不
以物挫志之謂完君子明於此十者則韜乎
其事心之大也沛乎其爲萬物逝也若然者
藏金於山藏珠於淵不利貨財不近貴富不
樂壽不哀夭不榮通不醜窮不拘一世之利
以爲己私分不以王去聲天下爲己處顯顯
則明萬物一府死生同狀
郭註有心則累其自然故當刳而去之不爲
　此爲而此爲自爲乃天道不爲此言而此
　言自言乃眞德愛人利物者任其性命之
　情也萬物萬形各止其分不引彼以同我
　乃成大耳行不崖異則玄同彼我萬物自
　容故有餘有萬不同之謂富言我無不同
　故能獨有斯萬德者人之綱要非德而成
　者不可謂立循於道之謂備者言夫道非
　偏物也不以物挫志則内自得心大則事
　無不容德澤滂沛任萬物之自徃也不貴
　難得之物乃能忘我况貨財乎不近貴富
　言目來寄耳心常去之遠也壽夭兼忘所
　謂懸解既忘壽夭况窮通之間哉不私世
　利皆委之萬物也不以王天下爲處顯者
　忽然不覺榮之在身也顯則明不顯則默
　而己一府同狀蜕然無所在也
夫子曰夫道淵乎其居也漻溜乎其清也金
石不得無以鳴故金石有聲不考不鳴萬物
孰能定之夫王德之人素逝而耻通於事立
之本原而知智通於神故其德廣其心之出
有物採之故形非道不生生非德不明存形
窮生立德明道非王德者邪蕩蕩乎忽然出
勃然動而萬物從之平此謂王德之人視乎
冥冥聽乎無聲冥冥之中獨見曉焉無聲之
中獨聞和焉故深之又深而能物焉神之又
神而能精焉故其與萬物接也至無而供其
求時聘而要其宿大小長短脩遠
郭註聲由寂彰以諭體道者物感而後應也
　萬物孰能定言應感無方也王德之人任
　素而徃耳非好通於事也立之本原而知
　通於神言本立而知不逆然後任素通神
　其德彌廣心由物□之而出非先物而唱
　也忽勃皆無心而應之貌動出無心故萬
　物從之斯蕩蕩矣故能存形窮生立德明
　道而成王德也冥冥無聲天見曉聞和若
　夫視聽而不寄之於寂則間昩而不和矣
　深之又深窮其原而後能物物也神之又
　神極至順而後能盡妙也我榷斯而都任
　彼則彼求自供恐而任之會其所極而已
黄帝遊乎赤水之北登乎崑崙之丘而南望
還旋歸遺其玄珠使知智素之而不得使離
朱索之而不得使喫(日懈/反)詬(口豆/反)索之而不
得也乃使象罔象罔得之黄帝曰異哉象罔
乃可以得之乎
郭註此寄明得眞之所由言用知不足以得
　眞聦明喫詬失眞愈遠象罔得之明得眞
　者非用心也象罔即眞也
堯之師曰許由許由之師曰齧缺齧缺之師
曰王倪王倪之師曰被衣堯問於許由曰齧
缺可以配天乎吾藉王倪以要之許由曰殆
哉圾岌乎天下齧缺之爲人也聦明睿智終
數朔以敏其性過人而又乃以人受天彼審
乎禁過而不知過之所由生與之配乎天彼
且乘人而無天方且本身而異形方且尊知
而火馳方且爲緒使方且爲物絯(公才/反)方且
四顧而物應方且應衆宜方且與物化而未
始有恒夫何足以配天乎雖然有族有祖可
以爲衆父而不可以爲衆父父治亂之率也
北面之禍也南面之賊也
郭註配天謂爲天子聦敏過人則使人跂之
　屢傷於人也以人受天是又用知以求復
　其自然夫過坐於聦知而又役知以禁之
　其過彌甚矣故曰無過在去知不在於强
　禁乘人而無天言若與之天下且使後世
　任知而失眞矣夫以萬物爲本則□變可
　一而異形可同斯迹也將遂使後世由己
　以制物則萬物乖矣尊知而火馳者言賢
　者當位於前則知見尊於後奔兢而火馳
　也緒使者將興後世事役之端也物絯將
　使後世拘牽而制物也四顧而物應將遂
　使後世指麾以動物令應工務也應衆宜
　者將遂使後世不能忘善而利人以應衆
　宜也與物化將遂使後世與物相遂而不
　自得於内也此皆盡當時之宜也然今日
　受其德而明日承其弊矣故曰未始有恒
　有族有祖言其事類可得而祖效衆父迹
　也衆父父所以迹也若與之天下非但治
　主乃爲亂率夫桀紂非能殺賢臣乃賴聖
　知之迹以禍之田恒非能殺君乃資仁義
　以賊之故曰北面之禍南面之賊也
堯觀乎華華封人曰嘻聖人請祝聖人使聖
人壽堯曰辭使聖人富堯曰辭使聖人多男
子堯曰辭封人曰壽富多男子人之所欲也
汝獨不欲何邪堯曰多男子則多忂富則多
事壽則多辱是三者非所以養德也故辭封
人曰始也我以汝爲聖人邪今然君子也天
生萬民必授之職多男子而授之職則何懼
之有富而使人分之則何事之有夫聖人鶉
居而鷇食鳥行而無彰天下有道則與物皆
昌天下無道則脩德就間千歲厭世去而上
僊乘彼白雲至於帝鄉三患莫至身常無殃
則何辱之有封人去之堯隨之曰請問封人
曰退已
郭註多男子而授之職則物皆得所而志定
　分富而寄之天下故無事也鶉居則無意
　求安鷇食則仰物而足率性而動非常迹
　也與物皆昌猖狂妄行而自蹈大方也脩
　德就間雖湯武之事苟順天應人未爲不
　間也夫至人極壽命之長任窮通之變其
　生也天行其死也物化厭世上僊乘雲帝
　鄉一氣之散無不之也
堯治天下伯成子高立爲諸侯堯授舜舜授
禹伯成子高辭爲諸侯而耕禹徃見之則耕
在野禹趨就下風立而問焉曰昔堯治天下
吾子立爲諸侯堯授舜舜授予吾子辭爲諸
侯而耕敢問其故何也子高曰昔堯治天下
不賞而民勸不罰而民畏今子賞罰而民且
不仁德自此衰刑自此立後世之亂自此始
矣夫子闔行邪無落吾事俋邑俋乎耕而不
顧
郭註禹時三聖相承治成德備功美漸去故
　史籍無所載仲尼不能間是以雖有天下
　而不與焉斯乃有而無之也故考其時而
　禹爲最優計其人則雖三聖故一堯耳時
　無聖人故天下之心俄然歸啓夫至公而
　居當者付天下於百姓取與之非己也故
　失之不求得之不辭忽然而徃侗然而來
　是以受非毁於廉節之士而名列於三王
　未足怪也莊子因斯以明堯之弊弊起於
　堯而釁成於禹况後世之無聖乎寄遠迹
　於子高使棄而不治將以絶聖而反一遺
　知而寧極耳其實則未聞也夫莊子之言
　不可以一途詰或以黄帝之迹秃堯舜之
　脛豈獨貴堯而賤禹哉故當遺其所寄而
　録其絶聖棄知之意焉
泰初有無無有無名一之所起有一而未形
物得以生謂之德未形者有分且然無間謂
之命留動而生物物成生理謂之形形體保
神各有儀則謂之性性脩反德德至同於初
同乃虛虛乃大合喙鳴喙鳴合與天地爲合
其合緡緡(咸巾/反)若愚若昏是謂玄德同乎大
順
郭註無有故無所名一者有之初至妙者也
　至妙故未有物理之形耳夫一之所起起
　於至一非起於無也然莊子所以屢稱無
　於初者何哉初者未生而得生得生之難
　而猶上不資於無下不待於知突然而自
　得此生矣又何營生於己生以失其自生
　哉夫無不能生物而云物得以生所以明
　物生之自得任其自得斯可謂德也德形
　性命因變立名其於自爾一也性脩反德
　恒以不爲而自得之不同於初而中道有
　爲則其懷中故爲有物也有物而容養之
　德小矣無心於言而自言者合於喙鳴喙
　鳴合與天地爲合天地亦無心而自動也
　其合緍緍坐忘而自合耳非照察以合之
　是謂玄德德玄而所順者大矣
夫子問於老聃曰有人治道若相放倣可不
可然不然辯者有言曰離堅白若縣寓若是
則可謂聖人乎老聃曰是胥易技係勞形怵
心者也執留之狗成思猨狙之便自山林來
丘予告若而所不能聞與而所不能言凡有
首有趾無心無耳者衆有形者與無形無狀
而皆存者盡無其動止也其死生也其廢起
也此又非其所以也有治在人忘乎物忘乎
天其名爲忘己忘己之人是之謂入於天
郭註若相放效强以不可爲可不然爲然斯
　矯其情性矣縣寓言其高顯易見執狸之
　狗猿狙之便此皆失其常然者也首趾猶
　終始也無心無耳言其自化有形者善變
　不能與無形無狀者並存故善治道者不
　以故自持也將順日新之化而已其動止
　死生盛衰廢興未始有常皆自然而然非
　其所用而然故放之而自得也有治在人
　不在乎主自用也天物皆忘非獨忘己復
　何所有哉人之所不能忘者己也己猶忘
　之又奚識哉斯乃不識不知而冥於自然
　是之謂入於天
筆乘若放猶言相似也孔子問於老聃曰有
　人於此其所居之道若與聖人相似可人
　之不可然人之不然善辯者嘗有言曰離
　析堅白如揭灾宇昭然可見此人正如此
　問可以爲聖人乎汝所不能聞聽之所不
　及也汝所不能言也之所不到也夫無心
　無耳無形無狀者世知其無矣今有首有
　趾與無心無耳者有形與無形無狀者舉
　而盡無之則汝之聽與言將奚施乎然吾
　所謂盡無者非動止死生廢起皆與人異
　也人動亦動人止亦止人死生亦死生人
　廢起亦廢起而卒不得命之曰有則能忘
　之故也既忘乎物又忘乎天天者物之所
　從出併忘則忘之至矣如此謂之曰忘己
　人之與天異者以其有己也己而忘之非
　天而何謂之入於天此非聖人不能也後
　面有治在人一句應前有人治道若相放
　一句文義甚明
將閭葂免見季徹曰魯君謂葂也曰請受教
辭不獲命既已告矣未知中(去/聲)否請嘗薦之
吾謂魯君曰必服恭儉拔出公忠之屬而無
阿私民孰敢不輯季徹局局然笑曰若夫子
之言於帝王之德猶螳蜋之怒臂以當車轍
則必不勝任矣且若是則其自爲處危其觀
(去/聲)臺多物將徃投迹者衆蔣閭葂覤覤然驚
曰葂也汒若於夫子之所言矣雖然願先生
之言其風也季徹曰大聖之治天下也摇蕩
民心使之成教易俗舉滅其賊心而皆進其
獨志若生之自爲而民不知其所内然若然
者豈兄堯舜之教民溟涬然弟之哉欲同乎
德而心居矣子貢南遊于楚反于晋過漢隂
見一丈人方將爲圃畦鑿隧而入井抱甕而
出灌搰搰然用力甚多而見功寡子貢曰有
械于此一日浸百畦用力甚寡而見功多夫
子不欲乎爲圃者仰而視之曰奈何曰鑿木
爲機後重前輕挈水若抽數如泆湯其名爲
橰爲圃者忿然作色而笑曰吾聞之吾師有
機械者必有機事有機事者必有機心機心
存于胷中則純白不備純白不備則神生不
定神生不定者道之所不載也吾非不知羞
而不爲也子貢瞞然慙俯而不對有間爲圃
者曰子奚爲者邪曰孔丘之徒也爲圃者曰
子非夫愽學以擬聖於于以蓋衆獨弦哀歌
以賣名聲于天下者乎汝方將忘汝神氣墮
汝形骸而庶幾乎而身之不能治而何暇治
天下乎子徃矣無乏吾事子貢卑陬失色頊
頊然不自得行三十里而後愈其弟子曰向
之人何爲者邪夫子何故見之變容失色終
日不自反邪曰始吾以爲天下一人耳不知
復有夫人也吾聞之夫子事求可功求成用
力少見功多者聖人之道今徒不然執道者
德全德全者形全形全者神全神全者聖人
之道也託生與民並行而不知其所之汒乎
淳備哉功利機巧必忘夫人之心若夫人者
非其志不之非其心不爲雖以天下譽之得
其所言行于世謂謷然不顧以天下非之失
其所謂儻然不受天下之非譽無損益焉是
謂全德之人哉我之謂風波之民反于魯以
告孔子孔子曰彼假脩渾沌氏之術者也識
其一不知其二治其内而不治其外得己忘
物失明白入素無爲復朴性體抱神以遊世
俗之間者汝將固驚耶未知此道宜乎且渾
沌氏之術予與汝何足以識之哉諄芒將東
之大壑適遇苑風于東海之濱苑風曰子將
奚之曰將之大壑曰奚爲焉曰夫大壑之爲
物也注焉而不滿酌焉而不竭吾將游焉苑
風曰夫子無意于横目之民乎願聞聖治諄
芒曰聖治乎官施而不失其宜救舉而不失
其能畢見其情事而行其所爲行言曰爲行
天下化手撓舉手隨顧而指之顧指四方之
民莫不俱至此之謂聖治𦖦聞德人曰德人
者居無思行無慮不藏是非美惡四海之内
共利之之爲悅共給之之爲安怊乎若嬰兒
之失其母也儻乎若行而失其道也財用有
餘而不知其所自來飲食取足而不知其所
從此謂德人之容願聞聖人曰上神乘光與
形滅亡此謂照曠致命盡情天地樂而萬事
銷亡神上升光日月之光反乘于下中致和
致萬物復情此之謂混溟門無鬼與張赤滿
稽觀于武王之師赤張滿稽曰不及有虞氏
乎故離此患也門無鬼曰天下均治而有虞
氏治之邪其亂而後治之與赤張滿稽曰天
下均治之爲願而何計以有虞氏爲有虞氏
之藥瘍也秃而施髢病而求醫孝子操藥以
修慈父其色燋然聖人羞之至德之世不尚
賢不使能上如標枝民如野鹿端正而不知
以爲義相愛而不知以爲仁實而不知以爲
忠當而不知以爲信蠢動而相使不以爲賜
是故行而無迹事而無傳孝子不諛其親忠
臣不謟其君臣子之盛也親之所言而然所
行而善則世俗謂之不肖子君之所言而然
所行而善則世俗謂之不肖臣而未知此其
驗則不世俗之所謂然而然之所謂善而善
之則不謂之導諛之人也然則俗故嚴于親
而尊于君邪謂己導人則勃然作色謂己諛
人則怫然作色而終身導人也終身諛人也
合譬飾辭聚衆也是終始本末不相坐雖有
枝葉不相照應垂衣裳設采色動容貌以媚
一世而不自謂導諛舉夫人之爲徒通是非
而不自謂衆人愚之至也知其愚者非大愚
也知其惑者非大惑也大惑者終身不解大
愚者終身不靈三人行則一人惑所適者猶
可致也惑者少也二人惑則勞而不至惑者
勝也而今也以天下惑予雖有祈響不可得也
不亦悲乎大聲不入里耳折揚黄荂則嗑呵
然而笑是故高言不止於衆人之心至言不
出俗言勝也以二缶鍾惑而所適不得矣而
今也以天下惑予雖有祈嚮其庸可得邪知
其不可得也而强之又一惑也故莫若釋之
而不推不推誰其比憂
郭註以君親所言而然所行而善此直違俗
　而從君親故俗謂其不肖耳未知至當正
　在何許俗不爲尊嚴於君親而從俗俗不
　謂之謟明尊嚴不足以服物則服物者更
　在於從俗也是以聖人未嘗獨異於世必
　與時消息故在皇爲皇在王爲王豈有背
　俗而用我哉世俗遂以多同爲正故謂之
　導諛則作色不受而終身導諛亦不問道
　理期於相善耳夫合譬飾辭應受導諛之
　罪而世復以此得人以此聚衆亦爲從俗
　者恒不見罪坐也與夫人之爲徒通是非
　而不自謂衆人言世皆至愚乃更不可不
　從也夫聖人道同而帝王殊迹者誠世俗
　之惑不可解故隨而任之天下都惑雖我
　有求嚮至道之情而終不可得故堯舜湯
　武隨時而已故大聲非委巷所尚俗人得
　嘖曲則同聲動笑此天下所以未嘗用聖
　而嘗自用也以二缶鍾惑而所適不得者
　言各自信據故不知所之莫若即而同之
　也釋之而不推不推誰其比憂言趣令得
　當時之適不强推之令解則相與無憂於
　一世矣
厲之人夜半生其子遽取火而視之汲汲然
惟恐其似己也
郭註厲惡人也若天下皆不願爲惡其爲惡
　或迫於苛役或迷謬失性耳然迷者自思
　復而厲者自思善故我無爲而天下自化
百年之木破爲樽樽青黄而文之其斷在溝
中比犧樽於溝中之斷則美惡有間矣其於
失性一也跖與曾史行義有間矣然其失性
均也且夫失性有五一曰五色亂目使目不
明二曰五聲亂耳使耳不聦三曰五臭薰鼻
困惾(子公/反)中顙四曰五味濁口使口厲爽五
曰趣舍滑心使性飛揚此五者皆主之害也
而楊墨乃始離跂自以爲得非吾所謂得也
夫得者困可以爲得乎則鳩鴞之在於籠也
亦可以爲得矣且夫取舍聲色以柴其内皮
弁鷸冠搢笏紳脩以約其外内支盈於柴栅
策外重纆繳灼睆玩睆然在纆繳之中而自
以爲得則是罪人交臂歷指而虎豹在於檻
囊亦可以爲得矣
吕註犧樽青黄以譬曾史之脩溝中之斷以
　譬盜跖之汙性脩反德德至同於初乃所
　以爲得惡取曾史盜跖於其間哉夫色者
　非明而色色者明以五色亂之乃所以使
　目不明也聲者非聦而聲聲者聦以五聲
　亂之乃所以使耳不聦也達乎此則五臭
　之薰鼻五味之濁口趣舍之滑心亦若是
　而已心無趣舍以趣舍滑之所以使性飛
揚而不止也彼楊墨者固天下之才士而
不聞道所知不出於五者之間乃始離跂
自以爲得則鳩鴞之在籠亦可以爲得矣
夫柴其内而使道不得集約其外而使心
不得解其繆内支盈於柴栅外重纆繳自
達者觀之在纆繳之中睆睆然明矣猶自
以爲得則罪人交臂歷指虎豹在於囊檻
亦可以爲得矣












莊子翼卷之四振四
　　天道第十三
天道運而無所積故萬物成帝道運而無所
積故天下歸聖道運而無所積故海内服明
於天通於聖六通四辟於帝王之德者其自
爲也昧然無不靜者矣聖人之靜也非曰靜
也善故靜也萬物無足以鐃心者故靜也水
靜則明燭鬚眉平中准大匠取法焉水靜猶
明而况情神聖人之心靜乎天地之鑒也萬
物之鏡也夫虛靜恬淡寂寞無爲者天地之
平而道德之至故帝王聖人休焉休則虛虛
則實實者倫矣虛則靜靜則動動則得矣靜
則無爲無爲也則任事者責矣無爲則俞俞
俞俞者憂患不能處年壽長矣夫虛靜恬淡
寂寞無爲者萬物之本也明此以南嚮堯之
爲君也明此以北面舜之爲臣也以此處上
帝王天子之德也以此處下玄聖素王之道
也以此退居而間遊江海山林之士服以此
進爲而撫世則功大名顯而天下一也
郭註天道帝道聖道三者皆恣物之性而無
　所牽滯故雖六通四辟而無傷於靜也善
　之乃靜則將時而動矣萬物無足以撓心
　斯自得也水靜猶明而况聖人之心靜乎
　蓋有其具而任其自爲故所照無不洞明
　天地之平道德之至者凡不平不至生於
　有爲也休則未嘗動動則得者不失其所
　以動矣任事者責言夫無爲也則羣材萬
　品各任其事而自當其責故舜禹有天下
　而不與焉此之謂也俞俞從容自得貌尋
　萬物之本皆在不爲中來明此以南面北
　面以此而處上處下皆無爲之至也有其
　道爲天下所歸而無其爵者所謂素王自
　貴也以此退居閒遊則巢許之流進爲撫
　世則伊望之倫也夫無爲之體大矣天下
　何所不爲哉故主上不爲冢宰之任則伊
　吕靜而司尹矣冢宰不爲百官之所執則
　百官靜而御事矣百官不爲萬民之所務
　則萬民靜而安其業矣萬民不易彼我之
　所能則天下之彼我靜而自得矣自天子
　至於庶人下及昆蟲孰能有爲而成哉是
　故彌無爲而彌尊也
筆乘無所積無留滯也帝道即帝王天子之
　德聖道即玄聖素王之道與未相應舊註
　以三皇五帝分屬者非是六通四辟辟與
　闢同言六合四方皆洞達也昩然聦明盡
　泯也平中准大匠取法者如周禮匠人水
　地以縣是也虛靜恬淡寂寞無爲天地將
　准焉故曰天地之平俞俞即愉愉處猶入
　也自得則悲哀不能入而形未嘗哀也故
　曰俞俞者憂患不能處年壽長矣本謂本
　根言天地萬物皆從虛靜而生故曰萬物
　之本此又推本言之欲人知安身立命於
　此也
靜而聖動而王無爲也而尊樸素而天下莫
能與之爭美夫明白於天地之德者此之謂
大本大宗與天和者也所以均調天下與人
和者也與人和者謂之人樂與天和者謂之
天樂莊子曰吾師乎吾師乎之齎萬物而不
爲戾澤及萬世而不爲仁長於上古而不爲
壽覆載天地雕刻衆形而不爲巧此之謂天
樂故曰知天樂者其生也天行其死也物化
靜而與隂同德動而與陽同波故知天樂者
無天怨無人非無物累無鬼責故曰其動也
天其靜也地一心定而王天下其鬼不崇其
魂不疲一心定而萬物服言以虛靜推於天
地通於萬物此之謂天樂天樂者聖人之心
以畜天下也
郭註時行則行時止則止自然爲物所尊奉
　故美配天者唯樸素也與天和者天地以
　無爲爲德故明其宗本則與天地無逆也
　與人和者順天所以應人故天和至而人
　和盡也天樂適則人樂足矣物變而相雜
　曰𩐎自𩐎耳非吾師之暴戾仁者兼愛之
　名耳無愛故無所稱仁壽者期之遠耳無
　期故無所稱壽巧者爲之妙耳皆自爾故
　無所稱巧此之謂天樂忘樂而樂足也故
　靜與隂同德動與陽同波動靜雖殊無心
　一也常無心故王天下而不疲病我心靜
　而萬物之心通通則服不通則叛聖人之
　心所以畜天下者奚爲哉天樂而已
夫帝王之德以天地爲宗以道德爲主以無
爲爲常無爲也則用天下而有餘有爲也則
爲天下用而不足故古之人責夫無爲也上
無爲也下亦無爲也是下與上同德下與上
同德則不臣下有爲也上亦有爲也是上與
下同道上與下同道則不主上必無爲而用
天下下必有爲爲天下用此不易之道也故
古之王天下者知雖落天地不自慮也辯雖
彫萬物不自說也能雖窮海内不自爲也天
不産而萬物化地不長而萬物育帝王無爲
而天下功故曰莫神於天莫富於地莫大於
帝王故曰帝王之德配天地此乘天地馳萬
物而用人羣之道也
郭註用天下而有餘閑暇之謂也若汲汲然
　求爲物用故可得而臣也及其爲臣亦有
　餘也夫工人無爲於刻木而有爲於用斧
　主上無爲於親事而有爲於用臣臣能親
　事主能用臣斧能刻木工能用斧各當其
　能則天理自然非有爲也若乃主代臣事
　則非主矣臣秉主用則非臣矣故各司其
　任則上下咸得而無爲之理至矣夫用天
　下者亦有爲耳然自得此爲率性而動故
　謂之無爲也爲天下者亦自得耳但居下
　者親事故雖舜禹爲臣猶稱有爲故對上
　下則君靜而臣動比古今則堯舜無爲而
　湯武有事然各用其性而天機玄發則古
　今上下無爲誰有爲也夫在上者患於不
　能無爲而代臣人之所司使咎繇不得行
　其明斷后稷不得施其播殖則羣才失其
　任而主上困於役矣故冕旒垂目而付之
　天下天下皆得其自爲斯乃無爲而無不
　爲者也故上下皆無爲矣夫主之無爲則
　用下下之無爲則自用也天地萬物之化
　育所謂自爾帝王無爲而天下功功自彼
　成同乎天地之無爲也
本在於上末在於下要在於主詳在於臣三
軍五兵之運德之末也賞罰利害五刑之辟
教之末也禮法度數刑名比詳治之末也鐘
皷之音羽旄之容樂之末也哭泣哀絰降殺
之服哀之末也此五末者須精神之運心術
之動然後從之者也末學者古人有之而非
所以先也君先而臣從父先而子從兄先而
弟從長先而少從男先而女從夫先而婦從
夫尊卑先後天地之行也故聖人取象焉天
尊地卑神明之位也春夏先秋冬後四時之
序也萬物化作萌區有狀盛衰之殺變化之
流也夫天地至神而有尊卑先後之序而况
人道乎宗廟尚親朝廷尚尊鄉黨尚齒行事
尚賢大道之序也語道而非其序者非道也
語道而非其道者安取道
郭註精神心術者五末之本任其自然運動
　則五事之末不振而自舉一以先者本也
　君臣父子之先後雖是人事皆在至理中
　來非聖人之所作也明夫尊卑先後之序
　固有物之所不能無也大道之序言非但
　人倫所尚也所以取道爲其有序也
是故古之明大道者先明天而道德次之道
德已明而仁義次之仁義已明而分守次之
分守已明而形名次之形名已明而因任次
之因任已明而原省次之原省已明而是非
次之是非已明而賞罰次之賞罰已明而愚
知處宜貴賤履位仁賢不肖襲情必分其能
必由其名以此事上以此畜下以此治物以
此脩身知謀不用必歸其天此之謂太平治
之至也故書曰有形有名形名者古人有之
而非所以先也古之語大道者五變而形名
可舉九變而賞罰可言也驟而語形名不知
其本也驟而語賞罰不知其始也倒道而言
迂悟道而說者人之所治也安能治人驟而
語刑名賞罰此有知治之具非知治之道可
用於天下不足以用天下此之謂辯士一曲
之人也禮法數度形名比詳古人有之此下
之所以事上非上之所以畜下也
郭註天者自然也自然既明則物得其道物
　得其道而和理自適理適而不失其分得
　分而物物之名各當其形形名已明而無
　所復改故因任次之物各自任則罪責除
　故原省次之各以得性爲是失性爲非故
　是非次之至於賞罰者失得之報也夫至
　治之道本在於天而未極於斯履位者言
　各當其才也襲情者言各行其所能之情
　也必分其能者無相易業也必由其名者
　名當其實故由名而實不濫也自明天至
　形名而五至賞罰而九皆自然先後之序
　治人者必順序先明天不爲棄賞罰也但
　當不失先後之序耳夫用天下者必大通
　順序之道寄此事於羣才斯乃上之所以
　畜下也
昔者舜問於堯曰天王之用心何如堯曰吾
不敖無告不廢窮民苦死者嘉孺子而哀婦
人此吾所以用心已舜曰美則美矣而未大
也堯曰然則何如舜曰天德而出寧日月照
而四時行若晝夜之有經雲行而雨施矣堯
曰然則膠膠擾擾乎子天之合也我人之合
也夫天地者古之所大也而黄帝堯舜之所
共美也故古之王天下者奚爲哉天地而已
矣
郭註無告者所謂窮民不廢者恒加恩也與
　天合德則雖出而靜故曰出寧日月雲雨
　四時晝夜皆不爲而自然也膠膠擾擾則
　自嫌有事
孔子西藏書於周室子路謀曰由聞周之徵
藏史有老聃者免而歸居夫子欲藏書則試
徃因焉孔子曰善徃見老聃而老聃不許於
是繙十二經以說老聃中其說曰大泰謾願
聞其要孔子曰要在仁義老聃曰請問仁義
人之性邪孔子曰然君子不仁則不成不義
則不主仁義眞人之性也又將奚爲矣老聃
曰請問何謂仁義孔子曰中心物(一作/勿)愷兼
愛無私此仁義之情也老聃曰意噫幾乎後
言夫兼愛不亦迂乎無私焉乃私也夫子若
欲使天下無失其牧乎則天地固有常矣日
月固有明矣星辰固有列矣禽獸固有羣矣
樹木固有立矣夫子亦放德而行循道而趨
已至矣又何偈偈居謁反乎揭仁義若擊皷
而求亡子焉意夫子亂人之性也
郭註此常人所謂仁義也故寄孔老以正之
　夫至仁者無愛而直前世所謂無私者釋
　己而愛人夫愛人者欲人之愛己此乃甚
　私非志公而公也自天地固有常至樹木
士成綺見老子而問曰吾聞夫子聖人也吾
固不辭遠道而來𦖦見百舍重趼而不敢息
今吾觀子非聖人也鼠壤有餘蔬而棄妹不
仁也生熟不盡于前而積歛無崖老子漠然
不應士成綺明日復見曰昔者吾有刺於子
今吾心正卻矣何故也老子曰夫巧知神聖
之人吾自以爲脫也昔者子呼我牛也而謂
之牛呼我馬也而謂之馬苟有其實人與之
名而弗受再受其殃吾服也恒服吾非以服
有服士成綺㕍行避影履行遂進而問修身
若何老子曰而容崖然而目衝然而顙頯然
而口闞然狀義然似繫馬而止也動而持發
也機察而審知巧而覩于泰凡以爲不信邊
竟有人焉其名爲竊老子曰夫道於大不終
於人不遺故萬物備廣廣乎其無不容也淵
乎其不可測也形德仁義神之末也非至人
孰能定之夫至人有世不亦大乎而不足以
爲之累天下奮棅而不與之偕審乎無假而
不與利遷極物之眞能守其本故外天地遺
萬物而神未嘗有所困也通乎道合乎德退
仁義賔禮樂至人之心有所定矣世之所貴
道者書也書不過語語有貴也語之所貴者
意也意有所隨意之所隨者不可以言傳也
而世因貴言傳書世雖貴之哉猶不足貴也
爲其貴非其貴也故視而可見者形與色也
知而世豈識之哉桓公讀書於堂上輪扁斷
輪於堂下釋椎鑿而上問桓公之敢問公之
所讀者爲何言邪公曰聖人之言也曰聖人
在乎公曰已死矣曰然則君之所讀者古人
之糟粕已夫桓公曰寡人讀書輪人安得議
乎有說則可無說則死輪扁曰臣也以臣之
事觀之斲輪徐則甘而不固疾則苦而不入
不徐不疾得之於手而應於心口不能言有
數存焉於其間臣不能以喻臣之子臣之子
亦不能受之於臣是以行年七十而老斲輪
古之人與其不可傳也死矣然則君之所讀
者古人之糟粕已夫
郭註貴非其貴者言其貴恒在言意之表也
　得彼之情唯忘言遺書者耳此絶學去尚
　之意也輪扁之不能喻子言物各有性教
　學之無益也當古之事已滅於古矣雖或
　傳之豈能使古在今哉古不在今今事已
　變故絶學任性與時變化而後至焉
　　天運第十四
天其運乎地其處乎日月其爭於所乎孰主
張是孰綱維是孰居無事推而行是意者其
有機緘而不得已耶意者其運轉而不能自
止耶雲者爲雨乎南者爲雲乎孰隆施是孰
居無事淫樂而勸是風起北方一西一東有
上彷徨孰嘘吸是孰居無事而披拂是敢問
　恃其知巧而驕泰可覩也夫機警之人竅
　𨯳日深而渾沌已死故曰不信言非安於
　性命之情也如邊境之問各有封守奸詐
　者每伺隙乘便以自爲功故敵國以盜竊
　是亦盜竊而已如孟子所謂穿窬之類
夫子曰夫道於大不終於人不遺故萬物備
廣廣乎其無不容也淵乎其不可測也形德
仁義神之末也非至人孰能定之夫至人有
世不亦大乎而不足以爲之累天下奮棅丙
而不與之偕審乎無假而不與利遷極物之
真能守其本故外天地遺萬物而神未嘗有
所困也通乎道合乎德退仁義賔禮樂至人
之心有所定矣
郭註夫至人用世故不患其大不與之偕者
　靜而順之不與利遷者任眞而直徃也退
　仁義者進道德也賔禮樂者以情性爲主
　也至人之心定矣定於無爲也
世之所貴道者書也書不過語語有貴也語
之所貴者意也意有所隨意之所隨者不可
以言傳也而世因貴言傳書世雖貴之哉猶
不足貴也爲(去/聲)其貴非其貴也故視而可見
者形與色也聽而可聞者名與聲也悲夫世
人以形色名聲爲足以得彼之情夫形色名
聲果不足以得彼之情則知者不言言者不
知而世豈識之哉桓公讀書於堂上輪扁人
輪於堂下釋椎鑿而上問桓公之敢問公之
所讀者爲何言邪公曰聖人之言也曰聖人
在乎公曰已死矣曰然則君之所讀者古人
之糟粕已夫桓公曰寡人讀書輪人安得議
乎有說則可無說則死輪扁曰臣也以臣之
事觀之斲輪徐則甘而不固疾則苦而不入
不徐不疾得之於手而應於心口不能言有
數存焉於其間臣不能以喻臣之子臣之子
亦不能受之於臣是以行年七十而老斲輪
古之人與其不可傳也死矣然則君之所讀
者古人之糟粕已夫
郭註貴非其貴者言其貴恒在言意之表也
　得彼之情唯忘言遺書者耳此絶學去尚
　之意也輪扁之不能喻子言物各有性教
　學之無益也當古之事已滅於古矣雖或
　傳之豈能使古在今哉古不在今今事已
　變故絶學任性與時變化而後至焉
　　天運第十四
天其運乎地其處乎日月其爭於所乎孰主
張是孰綱維是孰居無事推而行是意者其
有機緘而不得已耶意者其運轉而不能自
止耶雲者爲雨乎南者爲雲乎孰隆施是孰
居無事淫樂而勸是風起北方一西一東有
上彷徨孰嘘吸是孰居無事而披拂是故問
何故巫咸祒超曰來吾語女天有六極五常
帝王順之則治逆之則凶九洛之事治成德
備監照下土天下戴之此謂上皇
郭註天不運而自行地不處而自止日月不
　争所而自代謝孰主張綱維是皆自爾也
　無則無所能推有則各自有事然則無事
　而推行是者誰乎哉各有行耳自爾故不
　可知也雲雨二者俱不能相爲亦各自爾
　敢問何故設問所以自爾之故也夫事物
　之近或知其故然尋其原以至乎極則無
　故而自爾也自爾則但當順之順則治逆
　則凶者假學可變而天性不可逆也治成
　德備監照下土天下載之順其自爾故也
商太宰蕩問仁於莊子莊子曰虎狼仁也曰
何謂也莊子曰父子相親何爲不仁曰請問
至仁莊子曰至仁無親太宰曰蕩聞之無親
則不愛不愛則不孝謂至仁不孝可乎莊子
曰不然夫至仁尚矣孝固不足以言之此非
過孝之言也不及孝之言也夫南行者至於
郢北面而不見冥山是何也則去之遠也故
曰以敬孝易以愛孝難以愛孝易而忘親難
忘親易使親忘我難使親忘我易兼忘天下
難兼忘天下易使天下兼忘我難夫德遺堯
舜而不爲也利澤施於萬世天下莫知也豈
直太息而言仁孝乎哉夫孝弟仁義忠信貞
廉此皆自勉以役其德參也不足多也故曰
至貴國爵並焉至富國財並焉至願名譽並
焉是以道不渝
郭註無親者非薄惡之謂也夫人之一體非
　有親也而首自在上足自在下腑臟居内
　皮毛處外外内上下尊卑貴賤於其體中
　各任其極而未有親愛於其間也然至仁
　足矣故五親六族賢愚遠近不失分於天
　下者理自然也又奚取於有親哉孝不足
　言必言之於忘仁忘孝之地然後至矣凡
　名生於不及者故過仁孝之名而涉乎無
　名之境然後至焉夫宴山在乎北極而南
　行以觀之至仁在乎無親而仁愛以言之
　故郢雖見而愈遠冥山仁孝雖彰而愈非
　至理也夫里仁者百節皆適則終日不自
　識也聖人在上非有爲也恣之使各自得
　而已耳自得其爲則衆務自適羣生自足
　天下安得不各自忘我哉各自忘矣主其
　安在乎斯所謂兼忘也夫德遺堯舜然後
　堯舜之德全耳若係之在心則非自得也
　天下莫知泯然常適也太息而言仁孝者
　失於江湖乃思濡沫也並者除棄之謂夫
　貴在於身身猶忘之况國爵乎斯貴之至
　也至富者自足而已故除天下之財也至
　願者適也得適而仁孝之名都去矣是以
　道不渝去華而取實故也
北門成問於黄帝曰帝張咸池之樂於洞
之野吾始聞之懼復聞之怠卒聞之而惑蕩
蕩默默乃不自得帝曰女始其然哉吾奏之
以人徵之以天行之以禮義建之以太清夫
至樂者先應之以人事順之以天理行之以
五德慶之以自然然後調理四時太和萬物
四時迭起萬物循生一盛一衰文武倫經一
清一濁隂陽調和流光其聲蟄蟲始作吾驚
之以雷霆其卒無尾其始無首一死一生一
僓一起所常無窮而一不可待女故懼也吾
又奏之以隂陽之和燭之以日月之明其聲
能短能長能柔能剛變化齊一不主故常在
谷滿谷在阬滿阬塗卻隙守神以物爲量其
聲揮綽其名高明是與鬼神守其幽日月星
辰行其紀吾止之於有窮流之於無止子欲
慮之而不能知也望之而不能見也逐之而
不能及也儻然立於四虛之道倚於槁梧而
吟目知窮乎所欲見力屈乎所欲逐吾既不
及已夫形充空虛乃至委蛇女委蛇故怠吾
又奏之以無怠之聲調之以自然之命故若
混逐叢生林樂而無形布揮而不洩幽昏而
無聲動於無方居於窈冥或謂之死或調之
生或謂之實或謂之榮行流散徙不主常聲
世疑之稽於聖人聖也者達於情而遂於命
也天機不張而五官皆備此之謂天樂無言
而心說故有焱標氏爲之頌曰聽之不聞其
聲視之不見其形充滿天地苞褁六極女欲
聽之而無接焉而故惑也樂也者始於懼懼
故祟歲吾又次之以怠怠故遁卒之於惑惑
故愚愚故道道可載而與之俱也
郭註不自得坐忘之謂也夫至樂者非音聲
　之謂也必先順乎天應乎人後於心而適
　於性然後發之以聲奏之以曲耳故咸池
　之樂必待黄帝之化而後成焉自然律吕
　滿天地間但順而不奪則至樂全矣故因
　其自作而用其所以動無首無尾運轉無
　極以變化爲常則所常者無窮也初聞無
　窮之變不能待之以一故懼然悚聽奏以
　隂陽燭以日月所謂用天之道也齊一於
　變化而不主故常滿谷滿阬至樂周也塗
　郤守神塞其兊也以物爲量大制不割也
　其聲揮綽所謂闡諧也名當其實則高明
　也故鬼神不離其所日星不失其度止於
　有窮常在極上住也流於無止隨變而徃
　也慮之不知逐之不及故闇然恣使化去
　倘然立於四虛者弘敞無邊之謂吟於槁
　梧無所復爲也物之知力各有所齊限形
　充空虛無身也無身故能委蛇委蛇任性
　而悚懼之情怠也意既怠矣乃復無怠此
　其至也命之所有者非爲也皆自然耳涓
　然無係隨叢而生至樂者適而已適在體
　中故無别形布揮不曳自布耳幽昏無聲
　所謂至樂也動於無方居於窈冥所謂寧
　極也死生實榮行流散徙不主常聲隨物
　變也世疑之稽於聖人明聖人應世非唱
　也達情遂命言有情有命者莫不資焉忘
　樂而樂足非張而後備心悅在適不在言
　也有焱氏之頌乃無樂之樂樂之至也懼
　然悚聽故祟耳未大和也次怠故遁迹稍
　減矣惑故愚愚故道以無知爲愚愚乃至
　也
孔子西遊於衛顔淵問師金曰以夫子之行
爲奚如師金曰惜乎而夫子其窮哉顔淵曰
何也師金曰夫芻狗之未陳也盛成以篋衍
巾以文繡尸祝齋戒以將之及其已陳也行
者踐其首脊蘇者取而爨之而已將復取而
盛以篋衍巾以文繡遊居寢卧其下彼不得
夢必且數朔眯焉今而夫子亦取先王已陳
芻狗取弟子遊居寢卧其下故伐樹於宋削
迹於衛窮於商周是非其夢耶圍於陳蔡之
間七日不火食死生相與鄰是非其眯耶夫
水行莫如用舟而陸行莫如用車以舟之可
行於水也而求推之於陸則没世不行尋常
古今非水陸與周魯非舟車與今蘄行周於
魯起猶推舟於陸也勞而無功身必有殃彼
未知夫無方之傳應物而不窮者也且子獨
不見夫桔橰者乎引之則俯舍之則仰彼人
之所引非引人也故俯仰而不得罪於人故
夫三皇五帝之禮義法度不矜於同而矜於
治故譬三皇五帝之禮義法度其猶柤查梨
橘柚耶其味相反而皆可於口故禮義法度
者慶時而變者也今取猨狙而衣以周公之
服彼必齕核齧挽裂盡去而後慊觀古今之
異猶猨狙之異乎周公也故西施病心而矉
顰其里其里之醜人見而美之歸亦捧心而
矉其里其里之富人見之堅閉門而不出貧
人見之挈妻子而去之走彼知美矉而不知
矉之所以美惜乎而夫子其窮哉
郭註廢棄之物於時無用則更致他妖也夢
　眯云者皆絶聖去智之意耳無所稍嫌也
　先王典禮所以適時用也時過而不棄即
　爲民妖所以興矯效之端也故時移世異
　禮亦宜變故因物而無所係焉斯不勞而
　有功也三皇五帝之禮義法度期於合時
　宜應治體而已彼以爲美者此或以爲惡
　故當應時而變然後皆適也然則禮義當
　其時而用之則西施也過時而不棄則醜
　人也
孔子行年五十有一而不聞道乃南之而見
老聃老聃曰子來乎吾聞子北方之賢者也
子亦得道乎孔子曰未得也老子曰子惡乎
求之哉曰吾求之於度數五年而未得也老
子曰子又惡乎求之哉曰吾求之於隂陽十
有二年而未得老子曰然使道而可獻則人
莫不獻之於其君使道而可進則人莫不進
之於其親使道而可以告人則人莫不告其
兄弟使道而可以與人則人莫不與其子孫
然而不可者無他也中無主而不止外無正
而不行由中出者不受於外聖人不出由外
入者無主於中聖人不隱名公器也不可多
取仁義先王之蘧廬也止可以一宿而不可
以久處觀而多責古之至人假道於仁託宿
於義以遊逍遥之虛虛食於苟簡之田立於
不貸之圃逍遥無爲也苟簡易養也不貸無
出也古者謂是寀眞之遊以富爲是者不能
讓禄以顯爲是者不能讓名親權者不能與
人柄操之則慄舍之則悲而一無所鑒以闚
其所不休者是天之戮民也怨恩取與諫教
生殺八者正之器也惟循大變無所湮者爲
能用之故曰正者正也其心以爲不然者天
門弗開矣
郭註此皆寄孔老以明絶學之義也中無主
　而不止者中心無受道之質則雖聞道而
　過去也外無正而不行者中無主則外物
　亦無正已者故未嘗通也由中出者聖人
　之道也外有能受之者乃出耳由外入者
　假學以成性者也雖由假學成要當内有
　其質若無主於中則無以藏聖道也名者
　天下之所共用矯飾過實多取者也多取
　而天下亂矣蘧廬猶傳舍也仁義人之性
　也人性有變古今不同故遊寄而過去則
　冥若無滯而係於一方則見見則僞生僞
　生而責多矣假道託宿隨時而變無常迹
　也逍遥無爲有爲則非仁義矣從其簡故
　易養不貸者不損已以爲物也遊而任之
　則眞采也采眞則色不僞矣天下未有以
　所非自累者而各没命於所是所是而以
　没其命者非立乎不貸之圃也舍之悲者
　操之不能不慄也無所鑒以闚其所不休
　者言其知進而不知止則性命喪矣所以
　爲戮天門弗開言守故不變則失正矣
孔子見老聃而語仁義老聃曰夫播糠眯目
則天地四方易位矣蚊虻噆匝膚則通昔夕
不寐矣夫仁義憯然乃憤吾心亂莫大焉吾
子使天下無失其朴吾子亦放風而動緫德
而立矣又奚傑然若負建鼓而求亡子者耶
夫鵠不日浴而白烏不日黔而黑黑白之朴
不足以爲辨名譽之觀(去/聲)不足以爲廣泉涸
魚相與處於陸相呴吁以濕相濡以沫不若
相忘於江湖孔子見老聃歸三日不談弟子
問曰夫子見老聃亦將何規哉孔子曰吾乃
今於是乎見龍龍合而成體散而成章乘乎
雲氣而養乎隂陽予口張而不能嗋脅予又
何規老聃哉
郭註外物加之雖小而傷性已大仁義憯然
　是尚之以加其性故亂也無失其朴質全
　而仁義著矣風自動而依之德自立而秉
　之斯易持易行之道也若揭仁義以趨道
　德之鄉其猶擊皷而求逃者無由得也夫
　鵠白烏黑俱自然耳無所偏尚故至足者
　忘名譽忘名譽乃廣耳泉涸而魚相呴濡
　言仁義之譽皆生於不足若相忘於江湖
　斯乃忘仁而仁者也見龍言老聃能變化
　乘雲氣養隂陽言其因御無方自然己足
　也
子貢曰然則人固有尸居而龍見雷聲而淵
默發動如天地者乎賜亦可得而觀乎遂以
孔子聲見老聃老聃方將倨堂而應微曰予
年運而徃矣子將何以戒我乎子貢曰夫三
王五帝之治天下不同其係聲名一也而先
生獨以爲非聖人如何哉老聃曰小子少進
子何以謂不同對曰堯授舜舜授禹禹用力
而湯用兵文王順紂而不敢逆武王逆紂而
不肯順故曰不同老聃曰小子少進余語女
三王五帝之治天下黄帝之治天下使民心
一民有其親死不哭而民不非也堯之治天
下使民心親民有爲其親殺(所戒/反)其殺而民
不非也舜之治天下使民心競民孕婦十月
生子子生五月而能言不至乎孩而始誰則
人始有天矣禹之治天下使民心變人有心
而兵有順殺盜非殺人自爲種踵而天下耳
是以天下大駭儒墨皆起其作始有倫而今
乎婦女何言哉余語女三皇五帝之治天下
名曰治之而亂莫甚焉三皇之知上悖日月
之明下睽山川之精中墮四時之施其知智
憯慘於𧓽厲蠆(勅邁/反)之尾鮮規之獸莫得安
其性命之情者而猶自以爲聖人不可耻乎
其無耻也子貢蹴蹴然立不安
郭註親死不哭而民不非者非之則强哭也
　殺降也殺其殺言親服有降殺也子生五
　月而能言謂教之速也誰者别人之意也
　未孩已擇人謂其競教速成也不能同彼
　我則心競於親踈故不終其天年也兵有
　順言天下已有不順故數盜自應死殺之
　順也故非殺不能大齊萬物而人人自别
　斯人自爲種也承百代之流而會乎當今
　之變其弊至於斯者非禹也故曰天下耳
　言聖知之迹非亂天下而天下必有斯亂
　也儒墨皆起此乃百代之弊今之婦女而
　上下悖逆者非作始之無理但至理之弊
　遂至於此復何言哉雖三王五帝之治天
　下亦不免乎弊也子貢本請者不彼絶三
　王故欲同三王於五帝今又見老子通毁
　五帝上及三皇則失其所以爲談矣
孔子謂老聃曰丘治詩書禮樂易春秋六經
自以爲久矣孰熟知其故矣以府十者七十
二君論先王之道而明周召之迹一君無所
鉤用甚矣夫人之難說梲也道之難明耶老
子曰幸也子之不遇治世之君也夫六經先
王之陳迹也豈其所以迹哉今子之所言猶
迹也夫迹履之所出而迹豈履哉夫白鶂之
相視眸子不運而風化蟲雄鳴於上風雌履
於下風而化類自爲雌雄故風化性不可易
命不可變時不可止道不可壅苟得於進無
自而不可失焉者無自而可孔子不出三月
復見曰丘得之矣烏鵲孺魚傅沫細要者化
有弟而兄啼久矣夫丘不與化爲人不與化
爲人安能化入老子曰可丘得之矣
郭註所以迹者眞性也夫任物之眞性者其
　迹則六經也况今之人事則以自然爲履
　六經爲迹鶂以眸子相視蟲以鳴聲相應
　俱不待合而生子故曰風化夫同類之雌
　雄各自有以相感相感之異不可勝極苟
　得其類與化不難故乃有遥感而風化也
　性命時道至人皆順而通之得道無不可
　言化者無方而皆可也失者無可言所在
　皆不可也烏儒魚沫細要者化言物之自
　然各有性也有弟而兄啼言人之性舍長
　而視幼故啼也夫與化爲人者仕其自化
　者也若繙六經以說則䟽矣
　　刻意第十五
刻意尚行離世異俗高論德誹爲亢而已矣
此山谷之士非世之人枯槁赴淵者之所好
也語仁義忠信恭儉推讓爲脩而已矣此平
世之士教誨之人遊居學者之所好也語大
功立大名禮君臣正上下爲治而已矣此朝
廷之士尊主强國之人致功並兼者之所好
也就藪澤處門曠釣魚閒處無爲而已矣此
江海之士避世之人閒暇者之所好也吹呴
呼吸吐故納新態經鳥申爲壽而已矣此道
引之士養形之人彭祖壽考者之所好也若
夫不刻意而高無仁義而脩無功名而治無
江海而間不道引而壽無不忘也無不有也
澹然無極而衆美從之此天地之道聖人之
德也故曰夫恬淡淡寂漠虛無無爲此天地
之平而道德之質也
郭註此數子者所好不同恣其所好各之其
　方亦所以爲道遥也然此僅各自得焉能
　靡所不樹哉若夫使萬物各得其分而不
　自失者故當付之無所執爲也不刻意云
　者所謂自然也無不忘無不有者忘故能
　有若有之則不能救其忘矣故有者非有
　之而有也忘而有之也若厲己以爲之則
　不能無極而衆惡生矣不爲萬物而萬物
　自生者天地也不爲百行而百行自成者
　聖人也此天地之平道德之質非夫寂漠
　無爲也則免其平而喪其質矣
故曰聖人休休焉則平局矣平易則恬惔矣
平易恬惔則憂患不能入邪氣不能襲故其
德全而神不虧故曰聖人之生也天行其死
也物化靜而與隂同德動而與陽同波不爲
福先不爲禍始感而後應迫而後動不得已
而後起去知與故循天之理故無天灾無物
累無人非無鬼責其生若浮其死若休不思
慮不豫謀光矣而不耀信矣而不期其寢不
夢其覺無憂其神純粹其魂不罷皮虛無恬
惔乃合天德故曰悲樂有德之邪喜怒者道
之過好惡者德之失故心不憂樂德之至也
一而不變靜之至也無所於忤悟虛之至也
不與物交淡之至也無所於逆粹之至也
郭註休乎恬惔寂寞息平虛無無爲則雖歷
　乎險阻之變常平夷而無難患難生於有
　爲有爲亦生於患難故平易恬惔交相成
　也憂患不能入邪氣不能襲者泯然與正
　理俱徃也故其德全而神不虧若夫不平
　不淡者豈惟傷其形哉神德並喪於内也
　天行任自然而運動也物化蛻然無所係
　也動靜無心而付之隂陽感而後應無所
　唱也迫而後動會至乃動也不得已而起
　任理而起吾不得已也天理自然知故無
　爲乎其間故災生於違天累生於逆物與
　人同者衆必是焉故無人非同於自得故
　無鬼責生浮死休汎然無所惜也不思盧
　付之天理也不豫謀理至而應也光而不
　耀用天下之自光非吾耀也信而不期用
　天下之自信非吾期也一無所欲故其寢
　不少其覺無憂其神純粹其魂不疲乃與
　天地合恬惔之德也至德常適故情無所
　槩靜而一者不可變也其心鋊然蓶盡乃
　無纖芥之違虛之至也夫物自來耳至淡
　者無交物之情若雜平濁欲則有所不順
　矣
故曰形勞而不休則弊精用而不已則勞勞
則竭水之性不雜則清莫動則平鬱閉而不
流亦不能清天德之象也故曰純粹而不雜
靜一而不變淡而無爲動而以天行此養神
之道也夫有干越之劒者柙而藏之不敢用
也寳之至也精神四達並流無所不極上際
於天下蟠於地化育萬物不可爲象其名爲
同帝純素之道唯神是守守而勿失與神爲
一一之精通合於天倫野語有之曰衆人重
利廉士重名賢士尚志聖人貴精故素也者
謂其無所與雜也純也者謂其不虧其神也
能體純素謂之眞人
郭註不休則弊不已則勞勞則竭者物皆有
　當不可失也水之性象天德者無心而偕
　會也純粹而不雜無非至當之事也靜一
　而不變常在當上住淡而無爲與會俱而
　已矣動而天行若夫逐物而動是人行也
　愛劒者猶押而藏之况敢輕用其神乎精
　神四達上際下蟠夫體天地之極應萬物
　之數以爲精神者故若是矣若是而有落
　天地之功者任天行耳非輕用也化育萬
　物其名爲同帝言所育無方同天帝之不
　爲也純素勿失與祈爲一常以純素守乎
　至寂而不蕩於外則冥也精者物之眞也
　與神爲一非守神也不遠其精非貴精也
　然其迹則貴守之也苟以不虧爲純則雖
　百行同舉萬變參備乃至純也苟以不雜
　爲素則雖龍章鳳姿倩乎有非常之觀乃
　至素也若不能保其自然之質而雜乎外
　飾則雖犬羊之鞹庸得謂之純素哉
　　繕性第十六
繕性於俗學以求復其初滑骨欲於俗思以
求致其眀謂之蔽蒙之民古之治道者以恬
養知生而無以知爲也謂之以知養恬知與
恬交相養而和理出其性夫德和也道理也
德無不容仁也道無不理義也義明而物親
忠也中純實而反乎情樂也信行容體而順
乎文禮也禮樂偏行則天下亂矣彼正而蒙
己德德則不冒冒則物必失其性也
郭註已治性於俗矣而欲以俗學復性命之
　本所以求者愈非其道也已亂其心於俗
　而方復役思以求明思之愈精失之愈遠
　若夫發蒙者必離俗去欲而後幾焉恬靜
　而後知不蕩知不蕩而性不失也夫無以
　知爲而任其自知則雖知周萬物而恬然
　自得也知而非爲則無害於恬恬而自爲
　則無傷於知二者交相養則和理之分豈
　出他哉而故無不得道故無不理無不容
　者非爲仁也而仁迹行焉無不理者非爲
　義也而義功著焉若夫義明而不由忠則
　物愈䟽仁義發中而還任本懷則志得矣
　志得矣其迹則樂也信行容體而順乎自
　然之節文者其迹則禮也以一體之所履
　一志之所樂行之天下則一方得而萬方
　失矣各正性命而自蒙己德則不以此冒
　彼也若以此冒彼安得不失其性哉
筆乘繕性於俗學滑欲於俗思習句舊解失
　之性非學不復而俗學不可以復性明非
　思不致而俗思不可以求明謂之俗者對
　真而言蓋動淨即乖況於繕擬心即差况
　於思非惟無以徹其覆而秪益之蔽耳以
　恬養知乃復性致明之要知即人之覺性
　是性也可以恬養之而不可以學繕之思
　亂之者也悟者無爲自然之謂夫謂之養
　知若有心於知矣不知知體虛六泯絶無
　寄蓋有知而實無以知爲者也故又謂之
　以知養恬恬即襌家所謂無知者也知即
　襌家所謂知無者也即恬之時知在恬即
　知之時恬在知故曰知與恬交相養也如
　此則道德仁義忠禮樂無不一貫之如木
　之有根而華實並茂所必至者不得謂之
　偏行也若不出於性而第求之禮樂則逐
　末忘本支離於俗學而天下亂矣何也知
　恬交相養則仁義禮樂混而爲道德知恬
　交相失則道德枝而爲仁義禮樂此學術
　眞俗之辨也
古之人在混芒之中與一世而得澹漠焉當
是時也隂陽和靜鬼神不擾四時得節萬物
不傷羣生不天人雖有知無所用之此之謂
至一當是時也莫之爲而常自然逮德下衰
及燧人伏戲始爲天下是故順而不一德又
下衰及神農黄帝始爲天下是故安而不順
德又下衰及唐虞始爲天下興治化之流𣻏
澆醇散朴離道以善險德以行然後去性而
從於心心與心識知而不足以定天下然後
附之以文益之以愽文滅質愽溺心然後民
始惑亂無以反其性情而復其初
郭註有知無所用之任其自然而已物皆自
　然故至一也夫德所以下衰者由聖人不
　繼世在上者不能無爲而羡無爲之迹故
　致斯弊也順而不一言世已失一惑不可
　解故釋而不推順之而已安而不順安之
　於其所安而已聖人無心任世之自成成
　之淳薄皆非聖也聖能任世之自得耳豈
　能使世得聖哉故皇王之迹與世俱遷而
　聖人之道未始不全也善者過於適之稱
　故有善而道不全行者違性而行之故行
　立而德不夷去性而從心言以心自役則
　性去也心與心識言彼我之心競爲先識
　則無復任性也知而不足以定天下言忘
　知任性斯乃定也文愽者心質之飾初謂
　性命之本也
由是觀之世喪道矣道喪世矣世與道交相
喪也道之人何由興乎世世亦何由興乎道
哉道無以興乎世世無以興乎道雖聖人不
在山林之中其德隱矣隱故不自隱古之所
謂隱士者非伏其身而弗見也非閉其言而
不出也非藏其知而不發也時命大謬也當
時命而大行乎天下則返一無逆不當時命
而大窮于天下則深根寧極而待此存身之
道也
郭註道以不貴故能存世然世存則貴之貴
　之道斯喪矣道不能使世不貴而世亦不
　能不貴於道故交相喪也若不貴乃交相
　興也今所以不隱由其有情以興也何由
　而興由無貴也隱故不自隱者若自隱而
　用物則世道交相興矣何隱之有哉莫知
　反一以息迹而逐迹以求一愈得迹愈失
　一斯大謬矣雖復起身以明之開言堤出
　之顯知以發之何由而交興□秖所以交
　喪也時命大行此澹漠之時也反一無迹
　謂反任物性而物性自一故無迹時命入
　窮此不能澹漠之時也雖有事之世而聖
　人未始不澹漠故深根寧極而待其自爲
　耳斯道之所以不喪也未有身存而世不
　興者也
古之存身者不以辨飾知(去/聲)不以知窮天下
不以知窮德危然處其所而反其性己又何
爲哉道固不小行德固不小識小識傷德小
行傷道故曰正己而已矣情全之謂得志古
之所謂得志者非軒冕之謂也謂其無以益
其樂而已矣今之所謂得志者軒冕之謂也
軒冕在身非性命也物之儻來寄也寄之其
來不可圉其去不可止故不爲軒冕肆志不
爲窮約趨俗其樂彼與此同故無憂而已矣
今寄去則不樂由是觀之雖樂未嘗不荒也
故曰喪己於物失性於俗者謂之倒置之民
郭註不以辨飾知任其眞知而已不以知窮
　天下此澹泊之情也不以知窮德守其自
　得而已危然獨正之貌道不小行遊於坦
　途德不小識塊然大通自得其志獨夷其
　心而無哀樂之情斯栗之全者也無以益
　其樂者全其内而足也來不可圉去不可
　止在外物耳得失之非我也淡然自若不
　覺寄之在身曠然自得不知窮之在己彼
　此謂軒冕與窮約也無憂而已言亦無忻
　懽之喜也寄去則不樂者寄來則荒矣斯
　以外易内也盈外而虧内其置倒矣
　　秋水第十七
秋水時至百用灌河涇流之大兩涘渚涯之
間不辨牛馬於是焉河伯欣然自喜以天下
之美爲盡在己
而視不見水端於是焉河伯始旋其面目望
洋向若而歎曰野語有之曰聞道百
己若者我之
而輕伯夷之
窮也
大方之家北海若曰井蛙不可以語於海者
拘於虛也夏蟲不可以語於冰者篤於時也
曲士不可以語於道者束於教也今尔出於
涯涘觀於大海乃知尔醜尔將可與語大理
矣天下之水莫大於海萬川歸之不知何時
止而不盈尾間泄之不知何時己而不虛春
秋不變水旱不知此其過江河之流不可爲
量數而吾未嘗以此自多者自以比形於天
地而受氣於隂陽吾在天地之間猶小石小
木之在大山也方存乎見少又奚以自多計
四海之在天地之間也不似罍空之在大澤
乎計中國之在海内不似稊米之在太倉乎
號物之數謂之萬人處一焉人卒九州穀食
之所生舟車之所通人處一焉此其比萬物
也不似毫末之在於馬體乎五帝之所連三
王之所爭仁人之所憂任士之所勞盡此矣
伯夷辭之以爲名仲尼語之以爲愽此其自
多也不似尔向之自多於水乎
郭註不辨牛馬言其廣也吾長見笑於大方
　之家知其小而不能自大則理分有素跂
　尚之情無爲乎其間也物之所生而安者
　趣各有極以其知分故可與言理也窮百
　川之量而懸於河河懸於海海懸於天地
　則各有量也此發辭氣者有似乎觀大可
　以明小尋其意則不然夫世之所患者不
　夷也故體大者怏然謂小者爲無餘質小
　者塊然謂大者爲至足是以上下夸跂俯
　仰自失此乃生民之所惑也惑者求正正
　之者莫若光極其差而因其所謂所謂大
　者至足也故秋毫無以累乎天地矣所謂
　小者無餘也故天地無以過乎秋毫矣然
　後惑者有由而反各知其極物安其分逍
　遥者用其本步而遊乎自得之場矣此莊
　子所以發德音也若夫覩大而不安其小
　視少而自以爲多將奔馳於勝負之境而
　助天民之矜夸豈達乎莊生之㫖哉小大
　之辨各有階級不可相跂故五帝三王仁
　人任士之所爲不出乎一域物有定域雖
　至知不能出焉故起小大之差將以申明
　至理之無辨也
河伯曰然則吾大天地而小毫末可乎北海
若曰否夫物量無窮時無止分無常終始無
故是故大知觀於遠近故小而不寡大而不
多知量無窮證曏今故故遥而不悶掇而不
跂知時無止察乎盈虛故得而不喜失而不
憂知分之無常也明乎坦途故生而不說死
而不禍知終始之不可故也計人之所知不
若其所不知其生之時不若未生之時以其
至小求窮其至太之域是故迷亂而不能自
得也由此觀之又何以知毫末之足以定至
細之倪又何以知天地之足以窮至大之城
郭註物量無窮言物物各有量也時無止言
　死與生皆時行也分無常言得與失皆分
　也終始無故日新也不寡不多言各自足
　而無餘也知量無窮者攬而觀之知遠近
　大小之物各有量也曏明也今故猶古今
　也遥長也掇猶短也知時無止者證明古
　今知變化之不止於死生故不以長而挹
　悶短故爲跂也察其一盈一虛則知分之
　不常於得也故能忘其憂喜矣明乎坦途
　言死生者日新之正道明終始之日新則
　知故之不可執而留矣是以涉新而不愕
　舍故而不驚死生之化若一也所知各有
　限生時各有年莫若安於所受之分而已
　以小求大理終不得各安其分則小大俱
　足矣若秋毫不求天地之功則周身之餘
　皆爲棄物天地不見大於秋毫則顧其形
　象纔自足耳將何以知細之定細大之定
　大也
河伯曰世之議者皆曰至精無形至大不可
圍是信情乎北海若曰夫自細視大者不盡
自大視細者不明夫精小之微也埒孚大之
殷也故異便此勢之有也夫精粗者期於有
形者也無形者數之所不能分也不可圍者
數之所不能窮也可以言論者物之祖也可
以意致者物之精也言之所不能論意之所
不能察致者不期精粗焉是故大人之行不
出乎害人不多仁恩動不爲利不賤門隸貨
財弗爭不多辭讓事焉不借人不多食乎力
不賤貪污行殊乎俗不多辟異爲在從衆不
賤佞謟世之爵禄不足以爲勸戮耻不足以
爲辱知是非之不可爲分細大之不可爲倪
聞曰道人不聞至德不得大人無己細紛分
之至也
郭註目之所見有常極不能無窮也故於大
　有所不盡於細有所不明直是目之所不
　逮耳精與大皆非無也庸詎知無形而不
　可圍者哉大小異故所便不得同若無形
　而不可圍則無此異便之勢也有精粗矣
　故不得無形惟無而已則何精粗之有夫
　言意者有也而所言所意者無也故求之
　言意之表而入於無言無意之域而後至
　焉大人者無意而任天行也舉足而投吉
　地豈出害人之塗哉無害而不自多其恩
　也動不爲利者應理而動而理自無害不
　賤門隸者任其所能而位當於斯耳非由
　賤之故措之斯職也貨財弗爭各使分定
　也不多辭讓適中而已事不借人各使自
　任也不多食力足而已不賤貪污理自無
　欲也行殊乎俗己獨無可無不可所以與
　俗殊也不多辟異任理而自殊也爲在從
　衆不賤佞謟言從衆之所爲而自然正直
　也爵禄不足勸戮耻不足辱外事不棲於
　心也知是非細大之不可分故玄同也任
　物而物性自通是則功名歸物矣故道人
　不聞得者生於失者也物各無失則得名
　去故至德不得大人任物而已故無己約
　分之至者約之以至其分故冥也夫唯極
　乎無形而不可圍者爲然
河伯曰若物之外若物之内惡至而倪貴賤
惡至而倪小大北海若曰以道觀之物無貴
賤以物觀之自貴而相賤以俗觀之貴賤不
在己以差觀之因其所大而大之則萬物莫
不大因其所小而小之則萬物莫不小知天
地之爲稊米也知毫末之爲丘山也則差數
覩矣以功觀之因其所有而有之則萬物莫
不有因其所無而無之則萬物莫不小知天
地之爲稊米也知毫末之爲丘山也則差數
覩矣以功觀之因其所有而有之則萬物莫
不有因其所無而無之則藏物莫不無知東
西之相反而不可以相無則功分定矣以趣
觀之因其所然而然之則萬物莫不然因其
所非而非之則萬物莫不非知堯桀之自然
而相非則趣操覩矣昔者堯舜讓而帝之噲
讓而絶湯武爭而王白云爭而滅由此觀之
爭讓之禮堯桀之行貴賤有時未可以爲常
也
郭註物無貴賤各自足也自貴而相賤此區
　區者乃道之所錯綜而齊之者也貴賤不
　在己斯所謂倒置也所大者足也所小者
　
　無餘也故因其性足以名大則毫末丘山
　不得異其名因其無餘以稱小則天地稊
　米無所殊其稱若夫觀差而不由斯道則
　差數相加幾微相傾不可勝察也天下莫
　不相與爲彼我而彼我皆欲自爲斯東西
　之相反也然彼我相與爲脣齒脣齒者未
　嘗相爲而脣亡則齒寒故彼之自爲濟我
　之功弘矣斯相反而不可以相無者也故
　因其自爲而無其功則天下之功莫不皆
　無矣因其不可相無而有其功則天下之
　功莫不皆有矣莫乃忘其自爲之功而思
　夫相爲之惠惠之愈動而僞薄滋甚天下
　失業而情性瀾漫矣故其功分無時可定
　也物皆自然故無不然物皆相非故無不
　非無不非則無然矣無不然則無非矣無
　然無非者堯也有然有非者桀也然此二
　君各受天素不能相爲故因堯桀以觀天
　下之趣操其不能相爲也可見矣應天順
　人而受天下者其迹則爭讓之迹也尋其
　迹者失其所以迹矣故絶減也
梁麗可以衝城而不可以窒穴言殊器也騏
驥驊騮一日而馳千里捕鼠不如狸狌言殊
技也鴟鵂夜撮蚤察毫末晝出瞋目而不見
丘山言殊性也故曰蓋師是而無非師治而
無亂乎是未明天地之理萬物之情者也是
猶師天而無地師隂而無陽其不可行明矣
然且語而不舍非愚則誣也帝王殊禪三代
殊繼差其時逆其俗者謂之簒夫當其時順
其俗者謂之義之徒默默乎河伯女惡知貴
賤之門小大之家
郭註就其殊而任之則萬物莫不當也夫天
　地之理萬物之情以得我爲是失我爲非
　適性爲治失和爲亂殊性異便是非無主
　若以我之所是則彼不得非此知我而不
　見彼者耳故以道觀者於是非無當也付
　之天均恣之兩行則殊方異類同焉皆得
　也天地隂陽對生也是非治亂互有也將
　奚去哉俗之所貴有時而賤物之所大世
　或小之故順物之迹不得不殊斯五帝三
　王之所以不同也
河伯曰然則我何爲乎何不爲乎吾辭受趣
舍吾終奈何北海若曰以道觀之何貴何賤
是謂反衍無拘而志與道大蹇何少何多是
謂謝施無一而行與道參差嚴乎若國之有
君其無私德繇繇乎若祭之有社其無私福
汎汎乎其若四方之無窮其無所畛域兼懷
萬物其孰承翼是謂無方萬物一齊孰短孰
長道無終始物有死生不恃其成一虛一滿
不位乎其形年不可舉時不可止消息盈虛
終則有始是所以語大義之方論萬物之理
也物之生也若驟若馳無動而不變無時而
不移何爲乎何不爲乎夫固將自化
郭註反衍者貴賤之道反覆相尋也自拘執
　則不夷於道隨其分故所施無常與道參
　差者不能隨變則不齊於道無私德者公
　當而已無私福者天下之所同求也無畛
　域者汎汎然無所在也兼懷萬物其孰承
　翼言奄御羣生反之分内而平徃者也豈
　扶䟽而承翼哉唯其無方故能以萬物爲
　方而長短皆足生死者無窮之變耳非終
　始也不恃其成成無常處也不位乎形者
　不以形爲位而守之不變也年不可舉者
　欲舉之今去而不能也時不可止者欲止
　之使停又不可也盈虛終始者變化日新
　未嘗守故也若驟若馳但當就用無不變
　移不可執而守也若有爲不爲於其間則
　敗其自化矣
河伯曰然則何貴於道耶北海若曰知道者
必達於理達理者必明於權明於權者不以
物害己至德者火弗能熱水弗能溺寒暑弗
能害禽獸弗能賊非謂其薄之也言察乎安
危寧於禍福謹於去就莫之能害也故曰天
在内人在外德在乎天知天人之行本乎天
位乎得蹢躅而屈伸反要而語極曰何謂天
何謂人北海若曰牛馬四足是謂天落馬首
穿牛鼻是謂人故曰無以人滅天無以故滅
命無以得狥名謹守而勿失是謂反其真
郭註何貴於道以其自化也知道者知其無
　能也無能也則何能生我我自生耳而四
　支百體五藏精神己不爲而自成矣又何
　有意乎生成之後哉達斯理者必能遣過
　分之知遺益生之情而乘變應權故不以
　外傷内不以物害己而常全也故心之所
　安則危不能危意無不適則苦不能苦也
　非謂其薄之者雖心所安亦不使犯之也
　察安危知其不可逃也寧禍福安乎命之
　所遇也謹去就審去就之非已也不以害
　爲害故莫之能害矣天在内人在外者天
　然在内而天然之所順者在外故大宗師
　曰知天人之所爲者至矣明内外之分皆
　非爲也德在乎天恣人任知則流蕩失素
　也天然之知自行而不出乎分者也故雖
　行於外而常本乎天位乎得矣蹢躅而屈
　伸言與機會相應有斯變也反要而語極
　者知雖落天地事雖接萬物而常不失其
　要極故天人之道全也人之生也可不服
　牛乘馬乎服牛乘馬可不穿絡之乎牛馬
　不辭穿絡者天命之固當也苟當乎天命
　則雖寄之人事而本在乎天也若乃走作
　過分驅步失節則天理滅矣不因其自爲
　而故爲之者命其安在乎所得有常分殉
　名利過也反其眞者眞在性分之内也
夔憐蚿玄蚿憐蛇蛇憐風風憐目目憐心夔
謂蚿曰吾以一足趻踔(上初禀反/上初角反)而行予無
如矣今子之使萬足獨奈何蚿曰不然子不
見夫唾者乎噴則大者如珠小者如霧雜而
下者不可勝數也今予動吾天機而不知其
所以然蚿謂蛇曰吾以衆足行而不及子之
無足何也蛇曰夫天機之所動何可易耶吾
安用足哉蛇謂風曰予動吾脊脇而行則有
似也今子蓬蓬然起於北海蓬蓬然入於南
海而似無有何也風曰然予蓬蓬然起於北
海而入於南海也然而指我則勝我鰌我亦
勝我雖然夫折大木蜚大屋者唯我能也故
以衆小不勝爲大勝也爲大勝者唯聖人能
之
郭註物之生也非知生而生也則生之行也
　豈知行而行哉故足不知所以行目不知
　所以見心不知所以知俛然而自得吴遲
　速之節聦明之鑒或能或否皆非我也而
　或者因欲有其身而矜其能所以逆其天
　機而傷其神器也至人知天機之不可易
　也故捐聦明棄知慮魄然忘其爲而任其
　自動故無動而不逍遥也恣其天機無所
　與爭斯小不勝者也然乘萬物御羣才使
　羣才各自得萬物各自爲則天下莫不逍
　遥矣此乃聖人所以爲大勝也
孔子遊於匡宋人圍之數匝而弦歌不輟子
路入見曰何夫子之娱也孔子曰來吾語女
我諱窮久矣而不免命也求通久矣而不得
時也當堯舜而天下無窮人非知得也當桀
紂而天下無通人非知失也時勢適然夫水
行不避蛟龍者漁父之勇也陸行不避兕虎
者獵夫之勇也白刃交於前視死若生者烈
士之勇也知窮之有命知通之有時臨大難
而不懼者聖人之勇也由處矣吾命有所制
矣無幾何將甲者進辭曰以爲陽虎也故圍
之今非也請辭而退
郭註將明時命之固當故寄之求諱也時勢
　適然者言無爲勞心於窮通之間也漁父
　獵夫烈士之勇情各有所安聖人則無所
　不安矣知命非己制故無所用其心也夫
　安於命者無徃而非逍遥矣故雖匡陳美
　里無異於紫極間堂也
公孫龍問於魏牟曰龍少學先生之道長而
明仁義之行合同異離堅白然不然可不回
困百家之知窮衆口之辯吾自以爲至達已
今吾聞莊子之言汒芒焉異之不知論之不
及與知之弗若與今吾無所開吾喙敢問其
方公子牟隱機大息仰天而笑曰子獨不聞
夫埳井之鼃乎謂東海之鱉曰吾樂與吾跳
梁乎井榦之上入休乎缺甃之崖赴水則接
掖持頤蹶泥則没滅跗扶還旋虷寒蠏與科
斗莫吾能若也且夫擅一壑之水而跨跱埳
井之樂此亦至矣夫子奚不時來入觀乎東
海之鱉左足未入而右膝已縶矣於是逡巡
而却告之海曰夫千里之遠不足以舉其大
千仞之高不足以極其深禹之時十年九潦
而水弗爲加益湯之時八年七旱而崖不爲
加損夫不爲頃久推移不以多少進退者此
亦東海之大樂也於是埳井之蛙聞之適適
然驚規規然自失也且夫知不知是非之竟
而猶欲觀於莊子之言是猶使蚊負山商期
渠馳河也必不勝任矣且夫知不知論極如
之言而自適一時之利者是非埳井之鼃與
且彼方跐此黄泉而登大皇無南無北奭然
四解淪於不測無東無西始於玄冥反於大
通子乃規規然而求之以察索之以辯是直
用管闚天用錐指地也不亦小乎子徃矣瓜
子獨不開夫壽陵餘子之學行於邯鄲與末
得國能又失其故行矣直匍匐而歸耳今子
不去將忘子之故失子之業公孫龍口呿而
不合舌舉而不下乃逸而走
郭註擅一壑之水而跨跱埳井之樂猶小鳥
　之自足於蓬蒿也左足未入右膝已縶明
　大之不遊於小非樂然也以小羡大故自
　失物各有分不可强恨希效也始於玄冥
　反於大通言其無不至也夫遊無窮者非
　不察所得非其任者去之可也以此效彼
　兩失之矣
莊子釣於濮水楚王使大夫二人徃先焉曰
願以竟内累矣莊子持竿不顧曰吾聞楚有
神龜死已三千歲矣王巾笥而藏之廟堂之
上此龜者寧其死爲留骨而貴乎寧其生而
曳尾於塗中乎二大夫曰寧生而曳尾塗中
莊子曰徃矣吾將曳尾於塗中
郭註神龜之喻言性各有所安也
惠子相梁莊子徃見之或謂惠子曰莊子來
欲代子相於是惠子恐摉於國中三日三夜
莊子徃見之曰南方有鳥其名鵷鶵子知之
乎夫鵷鶵發於南海而飛於北海非梧桐不
止非練實不食非醴泉不飲於是鴟得腐星
鵷鶵過之仰而視之曰嚇今子欲以子之梁
國而嚇我耶
郭註摉於國中場兵整旅也鵷鶵之喻言所
　好不同願各有極也
莊子與惠子遊於濠梁之上莊子曰儵條魚
出遊從容是魚樂也惠子曰子非魚安知魚
之樂莊子曰子非我安知我不知魚之樂惠
子曰我非子固不知子矣子固非魚也子之
不知魚之樂全矣莊子曰請循其本子曰汝
安知魚樂云者既己知吾知之而問我我知
之濠上也
郭註莊子謂子非我尚可以知我之非魚則
　我非魚亦可以知魚之樂也惠子舍其本
　言而給辯以難莊子尋惠子之本言云非
　魚則無縁相知耳今子非我也而云汝安
　知魚樂者是知我之非魚也苟知我之非
　魚則凡相知者果可以此知彼不待是魚
　然後知魚也故循汝安知之云已知吾之
　所知矣而方復問我我正知之於濠上耳
　豈待入水哉夫物之所生而安者天地不
　能易其處隂陽不能回其業故以陸生之
　所安知水生之所樂未足稱妙耳
大明萬曆三十五年歲次丁未上元吉旦
　正一嗣教凝誠志道闡玄弘教大眞人掌
　天下道教事張國祥　奉
㫖校梓

莊子翼卷之四










莊子翼卷之五纓一
　　至樂第十八
天下有至樂無有哉有可以活身者無有哉
今奚爲奚據奚避奚處奚就奚去奚樂奚惡
夫天下之所尊者富貴壽善也所樂者身安
厚味美服好色音聲也所下者貧賤夭惡也
所苦者身不得安逸口不得厚味形不得美
服目不得好色耳不得音聲若不得者則大
憂以懼其爲形也亦愚哉夫富者苦身疾作
多積財而不得盡用其爲形也亦外矣夫貴
者夜以繼日思慮善否其此形也亦䟽矣人
之生也與憂俱生壽者惛惛久憂不死何之
苦也其爲形也亦遠矣烈士爲天下見善矣
未足以活身吾未知善之誠善邪誠不善邪
若以爲善矣不足活身以爲不善矣足以活
人故曰忠諫不聽蹲存循勿爭故夫子胥爭
之以殘其形不爭名亦不成誠有善無有哉
今俗之所爲與其所樂吾又未知樂之果樂
邪果不樂邪吾觀夫俗之所樂舉羣趣者誙
誙阬然如將不得已而皆曰樂者吾未之樂
也亦未之不樂也果有樂無有哉吾以無爲
誠樂矣又俗之所大苦也故曰至樂無樂至
譽無譽天下是非果未可定也雖然無爲可
以定是非至樂活身唯無爲幾存請嘗試言
之天無爲以之清地無爲以之寧故兩無爲
相合萬物皆化芒乎芴乎而無從出乎芴乎
芒乎而無有象乎萬物職職皆從無爲殖故
曰天地無爲也而無不爲也人也孰能得無
爲哉
郭註忘歡而後樂足樂足而後身存將以爲
　有樂邪而至樂無歡將以爲無樂邪而身
　以存而無憂爲據避處去就樂惡擇此八
　者莫足以活身唯無擇而任其所遇乃全
　耳凡服味色聲失之無傷於形而得之有
　損於性今反以不得爲憂故愚也内其形
　者知足而已親其形者自得於身中而已
　夫遺生然後能忘憂忘憂而後生可樂生
　可樂而後形是我有富是我物貴是我榮
　也烈士見善矣未足以活身善則過當故
　不周濟蹲循勿爭唯中庸之德爲然有善
　無善當縁督以爲經也舉羣誙誙趣其所
　樂乃不避死也吾未之樂亦未之不樂者
　無懷而恣物耳夫無爲之樂無憂而已俗
　以鏗鎗爲樂美善爲譽天下是非果未定
　也我無爲而任天下之是非是非者各自
　任則定矣至樂活身惟無爲幾存者百姓
　足則吾身近乎存也天地皆自清寧耳非
　爲之所得不爲而自合故物皆化若有意
　乎爲之則有時而滯也無從出者皆自出
　耳未有爲而出之也無有象者無有爲史
　象也無爲殖者皆自殖耳人得無爲則無
　樂而樂至矣
莊子妻死惠子弔之莊子則方箕踞鼓盆而
歌惠子曰與人居長子老身死不哭亦足矣
又鼓盆而歌不亦甚乎莊子曰不然是其始
死也我獨何能無槩然察其始而本無生非
徒無生也而本無形非徒無形也而本無氣
雜乎芒芴之間變而有氣氣變而有形形變
而有生今又變而之死是相與爲春秋冬夏
四時行也人且偃然寢於巨室而我噭噭叫
然隨而哭之自以爲不通乎命故止也
郭註未明而槩既達而止斯所以誨有情者
　將令推至理以遣累也
支離叔與滑骨介叔觀於冥伯之丘崑崙之
虛黄帝之所休俄而柳生其左肘其意蹶蹶
然惡之支離叔曰子惡之乎滑介叔曰亡予
何惡生者假借也假之而生生者塵垢也死
生爲晝夜且吾與子觀化而化及我我又何
惡焉
郭註斯皆先示有情然後尋至理以遣之若
　云我本無情故能無憂則夫有情者遂自
　絶於遠曠之域而迷困於憂樂之境矣
莊子之楚見空髑獨髏樓髐嘐然有形撽(苦/弔)
反以馬捶因而問之曰夫子貪生失理而爲
此乎將子有亡國之事斧鉞之誅而爲此乎
將子有不善之行愧遺父母妻子之醜而爲
此乎將子有凍餒之患而爲此乎將子之春
秋故及此乎於是語卒援髑髏枕而卧夜半
髑髏見夢曰子之談者似辯士諸子所言皆
生人之累也死則無此矣子欲聞死之說乎
莊子曰然髑髏曰死無君於上無臣於下亦
無四時之事從縱然以天地爲春秋雖南面
王樂不能過也莊子不信曰吾使司命復生
子形爲子骨肉肌膚反子父母妻子閭里知
識子欲之乎髑髏深矉蹙頞曰吾安能棄南
面王樂而復爲人間之勞乎
郭註舊說云莊子樂死惡生斯說謬矣若然
　何謂齊乎所謂齊者生時安生死時安死
　生死之情既齊則無爲當生而憂死耳此
　莊子之㫖也
顔淵東之齊孔子有憂色子貢下席而問曰
小子敢問回東之齊夫子有憂色何邪孔子
曰善哉女問昔者管子有言丘甚善之曰褚
小者不可以懷大綆短之者不可以汲深夫
若是者以爲命有所成而形有所適也夫不
可損益吾恐回與齊侯言堯舜黄帝之道而
重以燧人神農之言彼將内求于己而不得
不得則惑人惑則死且女獨不聞耶昔者海
鳥止于魯郊魯侯御而觴之於廟奏九韶以
爲樂具太牢以爲膳鳥乃眩視憂悲不敢食
一臠(盧轉/反)不敢飲一盃三日而死此以己養
養鳥也非以鳥養養鳥也夫以鳥養養鳥者
宜栖之深林遊之壇陸浮之江湖食之鰌秋
䱔由隨行列而止委蛇而處彼唯人言之惡
聞奚以夫譊譊爲乎咸池九韶之樂張之洞
庭之野鳥聞之而飛獸聞之而走魚聞之而
下入人卒猝聞之相與還而觀之魚處水而
生人處水而死彼必相與異其好惡故異也
故先聖不一其能不同其事名止於實義設
於適是之謂條達而福持
郭註不可損益故當任之而內求已不得將
　求於外舍内求外非惑如何不一其能不
　同其事者言各隨其情也實而適故條達
　性常得故福持
列子行食於道從見百歲髑髏攓蓬而指之
曰唯予與女知而未嘗死未嘗生也若果養
乎予果歡乎種有幾得水則爲□繼得水土
之際則爲鼃蛙蠙之衣生於陵屯則爲陵舄
昔陵舄得鬱棲則爲烏足烏足之根爲蠐螬
其葉爲胡蝶胡蝶胥也化而爲蟲生於竈下
其狀若脫其名爲鴝掇(都括/反)鴝掇千日爲鳥
其名爲乾干餘骨乾餘骨之沫爲斯彌斯彌
爲食醯頤輅生乎食醯黄軦生乎九猷瞀茂
芮汭生乎腐蠸歡羊奚比乎不箰笋久竹生
青寧青寧生程程生馬馬生人人又反入於
機萬物皆出於機
郭註未嘗死未嘗生也各以所遇爲樂果養
　乎果歡乎歡養之實未有定在也種有幾
　言變化種數不可勝計自得水則爲□至
　皆入於機言一氣而萬形有變化而無死
　生也
　　達生第十九
達生之情者不務生之所無以爲達命之情
者不務知之所無奈何養形必先之物物有
餘而形不養者有之矣有生必先無離形形
不離而生亡者有之矣生之來不能却其去
不能止悲夫世之人以爲養形足以存生而
養形果不足以存生則世奚足爲哉雖不足
爲而不可不爲者其爲不免矣夫欲免爲形
者莫如棄世棄世則無累無累則正平正平
則與彼更生更生則幾矣事奚足棄而生奚
足遺棄事則形不勞遺生則精不虧夫形全
精復與天爲一天地者萬物之父母也合則
成體散則成始形精不虧是謂能移精而又
精反以相天
郭註生之所無以爲者分外物也知之所無
　奈何者命表事也知止其分物稱其生生
　斯足矣有餘則傷也守形太甚故生亡知
　非我所制則無爲有懷於其間故彌養之
　而彌失之養之彌厚死地彌至莫若放而
　任之性分各自爲者皆在至理中來故不
　可免也是以善養生者從而任之更生者
　日新之謂也付之日新則性命盡矣棄事
　則形不勞遺生則精不虧所以遺棄之形
　全精復與天爲一俱不爲也天地萬物之
　父母以其所無偏爲故能子萬物也合成
　體散成始所在皆成無常處也能移者與
　化俱也反以相天者還輔其自然也
子列子問關尹曰至人潜行不窒蹈火不熱
行乎萬物之上而不慄請問何以至於此關
尹曰是純氣之守也非知巧果敢之列居予
語女凡有貌象聲色者皆物也物與物何以
相遠夫奚足以至乎先是色而已則物之造
乎不形而止乎無所化夫得是而窮之者物
焉得而止焉彼將處乎不淫之度而藏乎無
端之紀遊乎萬物之所終始壹其性養其氣
合其德以通乎物之所造夫若是者其天守
全其神無郤隙物奚自入焉夫醉者之墜車
雖疾不死骨節與人同而犯害與人異其神
全也乘亦不知也墜亦不知也死生驚懼不
入乎其胷中是故𨕣悟物而不慴折彼得全
於酒而猶若是而况得全於天乎聖人藏於
天故莫之能傷也復讎者不折鏌干雖有忮
心者不怨飄瓦是以天下平均故無攻戰之
亂無殺戮之刑者由此道也不開人之天而
開天之天開天者德生開人者賊生不厭其
天不忽於人民幾乎以其眞
郭註其心虛故能御群實至適故無不可耳
　非物徃可之物與物何以相遠唯無心者
　獨遠耳同是形色之物未足以相先常遊
　於極非物所制也處乎不淫之度止於所
　受之分也藏乎無端之紀冥然與變化日
　新也遊乎萬物之所終始者物之極也一
　其性飾則二矣養其氣不以心使之合其
　德不以物離之萬物皆造於自爾若醉者
　之墜車失其所知非自然無心也聖人藏
　於天則不闚性分之外故曰藏干將鏌鋣
　與讎爲用然報讎者不事折之以其無心
　也飄落之瓦雖復中人人莫之怨者由其
　無情也是以天下平均凡不平者由有情
　也無情之道大矣不慮而知開天也知而
　後感開人也然則開天者性之動也開人
　者知之用也性動者遇物而當足則忘餘
　斯德生也知用者從感而求勸而不已斯
　賊生也任天性而動則人理自全民之所
　患僞之所生常在於知用不在於性動也
仲尼適楚出於林中見痀居僂屢者承蜩猶
掇之也仲尼曰子巧乎有道邪曰我有道也
五六月累(上/聲)丸二而不墜則失者錙銖累三
而不墜則失者十一累五而不墜猶掇之也
吾處身也若橛(一作/厥)株拘渠吾執臂也若槁
木之枝雖天地之大萬物之多而唯蜩翼之
知吾不反不側不以萬物易蜩之翼何爲而
不得孔子顧謂弟子曰用志不分乃疑於神
其痀僂丈人之謂乎
郭註累二丸而不墜是用手之停審也故承
　蜩所失者不過錙銖之間耳累三而不墜
　所失愈少累五而不墜停審之至乃無所
　復失處身若橛株拘執臂若槁木之枝不
　動之至也何爲而不得者言遺彼故得此
　也
顔淵問仲尼曰吾嘗濟乎觴深之淵津人操
舟若神吾問焉曰操舟可學邪曰可善遊者
數朔能若乃夫没人則未嘗見舟而便操之
也吾問焉而不吾告敢問何謂也仲尼曰善
遊者數能忘水也若乃夫没人之未嘗見舟
而便操之也彼視淵若陵視舟之覆猶其車
却也覆却萬方陳乎前而不得入其舍惡徃
而不暇以瓦注者巧以鉤注者憚以黄金注
者殙其巧一也而有所矜則重外也凡外重
者内拙
郭註物雖有性亦須教習而後能習以成性
　遂若自然耳視淵若陵故視舟之覆於淵
　猶車之却退於坂覆却雖多而不以經懷
　以其性便故所遇皆閑暇也以注觀之所
　要愈重則其心愈矜夫欲養生全内者其
　唯無所矜重乎
田開之見周威公威公曰吾聞祝腎學生吾
子與祝腎遊亦何聞焉田開之曰開之操拔
篲以侍門庭亦何聞於夫子威公曰田子無
讓寡人願聞之開之曰聞之夫子曰善養生
者若牧羊然視其後者而鞭之威公曰何謂
也田開之曰魯有單善豹者巖居而水飲不
與民共利行年七十而猶有嬰兒之色不幸
遇餓虎餓虎殺而食之有張毅者高門縣薄
無不走也行年四十而有内熱之病以死豹
養其内而虎食其外毅養其外而病攻其内
此二子者皆不鞭其後者也仲尼曰無入而
藏無出而陽柴立其中央三者若得其名必
極夫畏塗者十殺一人則父子兄弟相戒也
必盛卒徒而後敢出焉不亦知乎人之所取
畏者衽席之上飲食之間而不知爲之戒者
過也
郭註學生者務中適守一方之事至於過理
　者皆不及於會通之適也鞭後者去其不
　及也藏既内矣而又入之過於入也陽既
　外矣而又出之過於出也若槁木之無心
　而中適是立也三者若得其名必極名極
　而實當者也夫塗中十殺一人便大畏之
　至於色欲之害動之死地而莫不冒之斯
　　過之甚也
祝宗人玄端以臨牢筴說稅彘曰汝奚惡死
吾將三月㹖汝十日戒三日齋藉白茅加汝
肩尻乎彫□之上則汝爲之乎爲彘謀曰不
如食以糠糟而錯之牢筴之中自爲謀則苟
生有軒冕之尊死得於腞(直轉/反)楯之上聚僂
之中則爲之爲彘謀則去之自爲謀則取之
所異彘者何也
郭註欲贍則身亡理當俱耳不間人獸也
桓公田於澤管仲御見鬼焉公撫管仲之手
曰仲父何見對曰臣無所見公反誒熙詒怡
爲病數日不出齊士有皇子告敖者曰公則
自傷鬼惡能傷公夫忿滀畜之氣散而不反
則爲不足上而不下則使人善怒下而不上
則使人善忘不上不下中身當心則爲病桓
公曰然則有鬼乎曰有沈有履竈有髻詰户
内之煩壤雷霆處之東北方之下者倍裴阿
鮭蛙蠪龍躍之西北方之下者則泆逸陽處
之水有罔象丘有崒山有夔野有方皇彷徨
澤有委蛇公曰請問委蛇之狀何如皇子曰
委蛇其大如轂其長如轅紫衣而朱冠其爲
物也惡聞雷車之聲則捧其首而立見之者
殆乎霸桓公囅(丑忍/反)然而笑曰此寡人之所
見者也於是正衣冠與之坐不終日而不知
病之去也
郭註此章言憂來而累生者不明也患去而
　性得者達理也
紀渻省子爲王養鬥鷄十日而問鷄已乎曰
未也方虛憍而恃氣十日又問曰未也猶應
嚮景十日又問曰未也猶疾視而盛氣十日
又問曰幾矣雞雖有鳴者已無變矣望之似
木雞矣其德全矣異雞無敢應者反走矣
郭註此章言養之以至於全者猶無敵於外
　况自全乎
孔子觀於吕梁縣水三十仞流沫四十里黿
鼉魚鱉之所不能遊也見一丈夫遊之以爲
有苦而欲死也使弟子竝流而拯之數百步
而出被髮行歌而遊於塘下孔子從而問焉
曰吾以子爲鬼察子則人也請問蹈水有道
乎曰亡吾無道吾始乎故長乎性成乎命與
齊臍俱入與汨骨偕出從水之道而不爲私
焉此吾所以蹈之也孔子曰何謂始乎故長
乎性成乎命曰吾生於陵而安於陵故也長
於水而安於水性也不知所以然而然命也
郭註磨翁而旋入者齊也回伏而涌岀者汩
　也從水之道而不爲私焉任水而不任己
　也此章言人有偏能得其所能而任之則
　天下無難矣用夫無難以涉乎生生之道
　何徃而不通哉
梓慶削木爲鐻據鐻成見者驚猶鬼神魯侯
見而問焉曰子何術以爲焉對曰臣工人何
術之有雖然有一焉臣將爲鐻未嘗敢以耗
氣也必齊齋以靜心齊三日而不敢懷慶賞
爵禄齊五日不敢懷非譽巧拙齊七日輒然
忘吾有四肢形體也當是時也無公朝其巧
專而外滑骨消然後入山林觀天性形軀至
矣然後成見鐻然後加手焉不然則已則以
天合天器之所以疑神者其是歟
郭註視公朝若無則跂慕之心絶矣巧專而
　外滑消性外之事去也必取材中者然後
　加手焉以天合天不離其自然也此則盡
　因物之妙故疑是鬼神所作耳
東野稷以御見莊公進退中繩左右旋中規
莊公以爲文弗過也使之鉤百而反顔闔遇
之入見曰稷之馬將敗公宻而不應少焉果
敗而反公曰子何以知之曰其馬力竭矣而
猶求焉故曰敗
郭註馬力竭而猶求焉故敗明至當之不可
　過也
工倕旋而蓋規矩指與物化而不以心稽故
其靈臺一而不桎
郭註雖工倕之巧猶任規矩此言因物之易
　也
忘足履之適也忘要(平/聲)帶之適也知忘是非
心之適也不内變不外從事會之適也始乎
適而未嘗不適者忘適之適也
郭註百體皆適則都忘其身也是非生於不
　適耳所遇而安故無所變從是知識適者
　猶未適也
有孫休者踵門而詫子扁慶子曰休居鄉不
見謂不脩臨難不見謂不勇然而田原不遇
歲事君不遇世賔擯於鄉里逐於州部則胡
罪乎天哉休惡烏遇此命也扁子曰子獨不
聞夫至人之自行邪忘其肝膽遺其耳目芒
然彷徨乎塵垢之外逍遥乎無事之業是謂
爲而不恃長而不宰今汝飾知以驚愚脩身
以明污昭昭乎若揭日月而行也汝得全而
形軀具而九竅無中道夭於聾盲跛蹇而比
於人數亦幸矣又何暇乎天之怨哉子徃矣
孫子出扁子入坐有間仰天而嘆弟子問曰
先生何爲嘆乎扁子曰向者休來吾告以至
人之德吾恐其驚而遂至於惑也弟子曰不
然孫子之所言是邪先生之所言非邪非固
不能惑是孫子所言非邪先生所言是邪彼
固惑而來矣又奚罪焉扁子曰不然昔者有
鳥止於魯郊魯君說之爲具太牢以饗之奏
九韶以樂之鳥乃始憂悲眩視不敢飲食此
之謂以己養養鳥也若夫以鳥養養鳥者宜
棲之深林浮之江湖食之以委蛇則平陸而
已矣今休款啓寡聞之民也吾告以至人之
德譬之若載鼷以車馬樂鴳以鍾皷也彼又
惡能無驚乎哉
郭註忘肝膽遺耳目闇付自然也凡非眞性
　皆塵垢也凡自爲者皆無事之業也率性
　自爲非恃而爲之任其自長非宰而長之
　以鳥養鳥各有所便也此章言善養生者
　各任性分之適而至矣
　　山木第二十
莊子行於山中見大木枝葉盛茂伐木者止
其旁而不取也問其故曰無所可用莊子曰
此木以不材得終其天年夫子出於山舍於
故人之家故人喜命竪子殺鴈而烹之竪子
請曰其一能鳴其一不能鳴請奚殺主人曰
殺不能鳴者明日弟子問於莊子曰昨日山
中之木以不材得終其天年今主人之鴈以
不材死先生將何處莊子笑曰周將處夫材
與不材之間材與不材之間似之而非也故
未免乎累若夫乘道德而浮遊則不然無譽
無訾一龍一蛇與時俱化而無肯專爲一上
一下以和爲量浮遊乎萬物之祖物物而不
物於物則胡可得而累邪此神農黄帝之法
則也若夫萬物之情人倫之傳則不然合則
離成則毁廉則挫尊則議有爲則虧賢則謀
不肖則欺胡可得而必乎哉悲夫弟子志之
其唯道德之鄉乎
郭註設將處此耳以未免乎累竟不處若夫
　乘道德而浮遊者莊子亦處焉胡可得而
　必乎哉言不可必故待之不可以一方也
　唯與時俱化者能設變而常之耳
市南宜僚見魯侯魯侯有憂色市南子曰君
有憂色何也魯侯曰吾學先王之道脩先君
之業吾敬鬼尊賢親而行之無須臾離居然
不免於患吾是以憂市南子曰君之除患之
術淺矣夫豐狐文豹棲於山林伏於巖穴靜
也夜行晝居戒也雖飢渴隱約猶且胥䟽於
江河之上而求食焉定也然且不免於網羅
機辟之患是何罪之有哉其皮爲之灾也今
魯國獨非君之皮邪吾願君刳形去皮洒心
去欲而遊於無人之野南越有邑焉名爲建
德之國其民愚而朴少私而寡欲知作而不
知藏與而不求其報不知義之所適不知禮
之所將猖狂妄行乃蹈乎大方其生可樂其
死可葬吾願君去國捐俗與道相輔而行君
曰彼其道遠而險又有江山我無舟車奈何
市南子曰君無形倨無留居以爲君車君曰
彼其道幽遠而無人吾誰與爲鄰吾無糧我
無食安得而至焉市南子曰少君之費寡君
之欲雖無糧而乃足君其涉於江而浮於海
望之而不見其崖愈徃而不知其所窮送君
者皆自崖而反君自此遠矣故有人者累見
有于人者憂爲人役故堯非有人非見有于
人也吾願厺君之累除君之憂而獨與道遊
于大莫之國道德之鄉方舟而濟于河有虛
船來觸舟雖有偏心之人不怒有一人在其
上則呼張歙之一呼而不聞再呼而不聞於
是三呼邪則必以惡聲隨之向也不怒而今
也怒向也虛而今也實人能虛己以遊世其
孰能害之北宫奢爲衛靈公賦歛以爲鍾爲
壇乎郭門之外三月而成上下之縣王子慶
忌見而問焉曰子何術之設設架縣鍾上下
各六所謂編鍾也歛民鑄宜乎速成何必三
月奢曰一之間無敢設也奢聞之既雕既琢
復歸於朴侗乎其無識儻乎其怠疑萃乎芒
乎其送徃而迎來來者勿禁徃者勿止從其
彊梁隨其曲傳因其自窮故朝夕賦歛而毫
毛不挫而况有大塗者乎孔子圍于陳蔡之
間七日不火食太公任徃弔之曰子幾死乎
曰然子惡死乎曰然任曰予嘗言不死之道
東海有鳥焉其名曰意怠其爲鳥也翂翂翐
翐而似無能引援而飛迫脅而棲逐隊傍人
若不得已進不敢爲前退不敢爲後從容處
食不敢先嘗必取其緒是故其行列不斥群
于人而外人卒不得害是以免于患直木先
伐甘井先竭子其意者飾知以驚愚修身以
明汗昭昭乎如揭日月而行故不免也昔吾
聞之大成之人曰自伐者無功功成者隳名
成者虧孰能去功與名而還與衆人道流而
不明居得行而不名不居者道也流布而不
自明其所居顯行而不自明其所處處純純
常常乃比于狂削迹捐勢不爲功名
郭註論語曰伯夷叔齊餓於首陽之下不言
　其死也此云死者亦欲明其守餓以終未
　必餓死也
郭氏緫註此篇大意以起高讓遠退之風故
　被其風者雖貪冒之人乘天衢入紫庭猶
　時慨然中路而嘆况其凡乎故夷許之徒
　足以當稷契對伊吕矣夫居山谷而弘天
　下者雖不俱爲聖佐不猶高於蒙埃塵者
　乎其事雖難爲然其風少弊故可遺也曰
　夷許之弊安在曰許由之弊使人飾讓以
　求進遂至乎之噲也伯夷之風使暴虐之
　君得賜其毒而莫之敢亢也伊吕之弊使
　天下貪冒之雄敢行篡逆唯聖人無迹故
　無弊也大城數百里立數十萬户之邑尊
聿乘若以伊吕爲聖人之迹則伯夷叔齊亦
　聖人之迹也若以伯夷叔齊非聖人之迹
　耶則伊吕之事亦非聖矣夫聖人因物之
　自行故無迹然則所謂聖者我本無迹故
　物得其迹迹得而强名聖則聖者乃無迹
　之名也
是故無責於人人亦無責焉至人不聞子何
喜哉孔子曰善哉辭其交遊去其弟子逃於
大澤衣裘褐食杼序栗入獸不亂群入鳥不
亂行鳥獸不惡而况人乎
郭註聖人無好惡既弘大舒暢又心無常係
　不敢爲前爲後者常從容處中也食必取
　其緒期於隨物而已行列不斥與群俱也
　患害生於役知以奔競木伐井竭才之害
　也夫察焉小異則與衆爲迕矣混然大同
　則無獨異於世矣故夫昭昭乃冥冥之迹
　也將寄言以遺迹故因陳蔡以托意恃功
　名以爲已成者未之嘗全功自衆成故還
　之道昩然而自行彼皆居然自得此行耳
　非由名而後處之純純常常乃比於狂無
　心而動故也功自彼成故勢不在我而名
　迹皆去恣情任彼故彼各自當其責也寂
　泊無懷乃至人也故曰至人不聞辭交遊
　去弟子取其弃人間之好也不亂群不亂
　行若草木之無心故爲鳥獸之不畏蓋寄
　言以極推至誠之信任乎物而無受害之
　地也
孔子問子桑虖曰吾再逐於魯伐樹於宋削
迹於衛窮於商周圍於陳蔡之間吾犯此數
患親交益䟽徒友益散何與子桑虖曰子獨
不聞假人之亡與林回棄千金之璧負赤子
而趨或曰爲其布曰赤子之布寡矣爲其累
與赤子之累多矣棄千金之璧負赤子而趨
何也林回曰彼以利合此以天屬也夫以利
合者迫窮禍患害相棄也以天屬者迫窮禍
患害相收也夫相收之與棄棄亦遠矣且君
子之交淡若水小人之交甘若醴君子淡以
親小人甘以絶彼無故以合者則無故以離
孔子曰敬聞命矣徐行翔佯而歸絶學捐書
弟子無挹於前其愛益加進異日桑虖又曰
舜之將死眞冷禹曰汝戒之哉形莫者縁情
莫若率縁則不離率則不勞不離不勞則不
求文以待形不求文以待形固不待物
郭註君子之交去利故淡道合故親小人之
　交飾利故甘利不可常故有時而絶也無
　故而自合者天屬也合不由故則故不足
　以離之有故而合必有故而離矣其愛益
　加進者去餙任素故也因形率情故不矯
　之以利形不假故常全情不矯故常逸不
　求文以待形任朴而直前也固不待物朴
　素而足也
莊子衣大布而補之正緳絜係履而過魏王
魏王曰何先生之憊邪莊子曰貧也非憊也
士有道德不能行憊也衣弊履穿貧也非憊
也此所謂非遭時也王獨不見夫騰猿乎其
得柟梓豫章也攬蔓其枝而王長其間雖羿
逢蒙不能睥睨也及其得柘棘枳枸之間也
危行側視振動悼慄此筋骨非有加急而不
尋也處勢不便未足以逞其能也今處昏上
亂相之間而欲無戀奚可得也此比干之見
剖心徵也夫孔子窮于陳蔡之間七日不火
食左據槁木右擊槁枝而歌焱氏之風有其
具而無其數有其聲而無宫角木聲與人聲
犂然有當於人之心顔回端拱還目而窺之
仲尼恐其廣己而造大也愛己而造衣也曰
回無受天損易無受人此難無始而非卒也
人與天一也夫今之歌者其誰乎回曰敢問
無受天損易仲尼曰饑渴寒暑窮桎不行天
地之行也運物之泄也言與之偕逝之謂也
爲人臣者不敢去之執臣之道猶若是而况
乎所以待天乎何謂無受人益難仲尼曰始
用四達爵禄竝至而不窮物之所利乃非己
也吾命有在外者也君子不爲盜賢人不爲
竊吾若取之何哉故曰鳥莫知于鷾鴯目之
所不宜處不給視雖落其實棄之而走其畏
人也而襲命人間社稷存焉爾何謂無始而
非卒仲尼曰化其萬物而不知其禪之者焉
知其所終焉知其所始正而待之而已耳何
謂人與天一邪仲尼曰有人天也有天亦天
也天之所以爲天又造化爲之主宰人之不
能有天性也損益間者不透性分上虧矣
聖人安然體逝而終矣莊周遊乎雕陵之樊
覩一異鵲自南方來者翼廣七尺目大運寸
感周之顙而集於栗林飛過其前莊周曰此
何鳥哉翼殷不逝大也目大不覩蹇裳躩步
執彈而留之覩一蟬方得美蔭而忘其身螳
螂執翳而搏之見得而忘其形異鵲從而利
之見利而忘其眞莊周怵然曰噫物固相累
二類相召也捐彈而反走虞人逐而誶之莊
周反人三月不庭庭平也蘭且從而問之夫
子何爲頃謂甚不庭乎莊周曰吾守形忘身
觀於濁水而迷於清淵且吾聞諸夫子曰入
其俗從其俗今吾遊於雕陵而忘吾身異鵲
感吾顙遊於栗林而忘眞栗林虞人以吾爲
戮吾所以不庭也
郭注行所爲因而任之行主自爲而天下化
　化使物爲之則不化矣四方之民莫不俱
　至者言其指揮顧𦕎而民各至其性任其
　自爲故也
筆乘德人則無思無慮率自然耳無是非于
　胸中而任之遊乎天下其利共給而無目
　私之懷也德者神人之迹故曰容乘光者
　乃棄光故與形滅亡無我而任物虛空無
　所懷者非閵塞也情盡命至天地樂矣事
　不妨樂斯無事矣情復而混冥無迹也哉
　耳
　於物者物亦有欲之所謂物固相累二類
　相召也誶問之也身在人間世有夷險若
　推夷易之形於此世而不度此世之所宜
　斯守形而忘身者也觀於濁水迷於清淵
　者言見彼而不明即因彼以自見幾忘反
　鑒之道也入俗從俗不違其禁令也以吾
　爲戮以見問爲戮也夫莊子推平於天下
　故每寄言以出意乃毁仲尼賤老聃上掊
　擊乎三皇下痛病其一身也
陽子之宋宿於逆旅逆旅人有妾二人其一
人美其一人惡惡者貴而美者賤陽子問其
故逆旅小子對曰其美者自美吾不知其美
也其惡者自惡吾不知其惡也陽子曰弟子
記之行賢而去自賢之行安徃而不愛哉
郭註言自賢之道無時而可也
　　田子方第二十一
田子方侍坐於魏文侯數朔稱谿工文侯曰
谿工子之師邪子方曰非也無擇之里人也
稱道數當故無擇稱之文侯曰然則子無師
邪子方曰有曰子之師誰邪子方曰東郭順
子文侯曰然則夫子何故未嘗稱之子方曰
其爲人也眞人貌而天虛縁而葆眞清而容
物物無道正容以悟之使人之意也消無擇
何足以稱之子方出文侯倘然終日不言召
前立臣而語之曰遠矣全德之君子始吾以
　如易自求口寳之寳社稷春秋祭社稷時
　也君子視無功之爵禄如盜窮然豈有心
　於取之而命之所制亦有不得自由者故
　曰非已也命有在外者也如燕於巳之不
　宜處目不及視雖棄其口寳亦所不顧其
　畏人甚矣氏不能不襲處於人間則以社
　稷之時有若或驅之而不得自主者耳燕
　以春祉來秋社去故支然數語本非離觧
　而舊註多謬聊爲䟽之
莊周遊乎雕陵之樊覩一異鵲自南方來者
翼廣七尺目大運寸感周之顙而集於栗林
莊周曰此何鳥哉翼殷不逝目大不覩蹇裳
躩步執彈而留之覩一蟬方得美蔭而忘其
身螳螂執翳而搏之見得而忘其形異鵲從
而利之見利而忘其眞莊周怵然曰噫物固
相累二類相召也捐彈而反走虞人逐而誶
之莊周反人三月不庭蘭且從而問之夫子
何爲頃問謂甚不庭乎莊周曰吾守形忘身
觀於濁水而迷於清淵且吾聞諸夫子曰入
其俗從其俗今吾遊於雕陵而忘吾身異鵲
感吾顙遊於栗林而忘眞栗林虞人以吾爲
戮吾所以不庭也
郭注執木葉以自翳於蟬而忘其形之見乎
　异鵲也目能覩翼能逝此鳥之眞性也今
　見利故忘之夫相爲利者恒相爲累有欲
聖知之言仁義之行爲至矣吾聞子方之師
吾形解而不欲動口鉗而不欲言吾所學者
真土梗耳夫魏眞爲我累耳
郭註言東郭順子貌與人同而獨任自然虛
　而順物故眞不失夫清者患於大絜今清
　而容物則與天同也清虛正己而物邪自
　消形不欲動口不欲言者目覺其近也土
　梗者非眞物也魏眞爲我累耳知至貴者
　以人爵爲累也
温伯雪子適齊舍於魯魯人有請見之者温
伯雪子曰不可吾聞中國之君子明乎禮義
而陋於知人心吾不欲見也至於齊反舍於
魯是人也又請見温伯雪子曰徃也蘄見我
今也又蘄見我是必有以振我也出而見客
入而歎明日見客又入而歎其僕曰每見之
客也必入而歎何邪曰吾固告子矣中國之
民明乎禮義而陋乎知人心昔之見我者進
是一成規一成矩從容一若龍一若虎其諫
我也似子其道我也似父是以歎也仲尼見
之而不言子路曰吾子欲見温伯雪子久矣
見之而不言何邪仲尼曰若夫人者目擊而
道存矣亦不可以容聲矣
郭註進退成規矩從容若龍虎盤辟其步委
　蛇其迹也諫我似子道我似父禮義之弊
　有斯飾也見之而不言已知其心矣不可
　以容聲者且其徃意已達無所容其德音
　也
顔淵問於仲尼曰夫子步亦步夫子趨亦趨
夫子馳亦馳夫子奔逸絶塵而回瞠撑若乎
後矣夫子曰回何謂邪曰夫子步亦步也夫
子言亦言也夫子趨亦趨也夫子辯亦辯也
夫子馳亦馳也夫子言道回亦言道也及奔
逸絶塵而回瞠若乎後者夫子不言而信不
比而周無器而民蹈乎前而不知所以然而
已矣仲尼曰惡可不察與夫哀莫大於心死
而人死亦次之日出東方而入於西極萬物
莫不比方有目有趾者待是而後成功是出
則存是入則亡萬物亦然有待也而死有待
也而生吾一受其成形而不化以待盡效物
而動日夜無隙而不知其所終薰然其成形
知命不能規乎其前丘以是日狙吾終身與
女交一臂而失之可不哀與女殆著乎吾所
以著也彼已盡矣而女求之以爲有是求馬
於唐肆也吾服女也甚忘女服吾也亦甚忘
雖然女奚患焉雖忘乎故吾吾有不忘者存
郭註心以死爲死乃更速其死其死之速由
　哀以自喪也無哀則已有哀則心死者乃
　哀之大也萬物莫不比方皆可見也目成
　見功足成行功直以不見爲亡耳竟不亡
　也待隱謂之死待顯謂之生竟無死生也
　夫有不得變而爲無故一受成形則化盡
　無期也效物而動自無心也日夜無隙化
　恒新也不知其所終不以死爲死也薰然
　其成形謂薰然自成又奚爲哉知命不係
　於前而與變俱徃故曰徂夫變化不可執
　而留也雖執臂相守而不能令停若哀死
　者則此亦可哀也今人未嘗以此爲哀奚
　獨哀死邪唐肆非停馬處言求向者之有
　不可復得也人之生若馬之過肆耳恒無
　駐須臾新故之相續不舍晝夜也著見也
　言文殆見吾所以見者耳吾所以見者日
　新也故已盡矣汝安得有之服者思存之
　謂甚忘謂過去之速也言汝去忽然思之
　恒欲不及女服吾也亦甚忘俱爾耳不問
　賢之與聖未有得停者不忘者存謂繼之
　以日新也雖忘故吾而新吾已至未始非
　吾吾何患焉故能離俗絶塵而與物無不
　冥也
孔子見老聃老聃新沐方將被髮而乾干慹
聶然似非人孔子便而待之少焉見曰丘也
眩與其信然與向者先生形體掘若槁木似
遺物離人而立於獨也老聃曰吾遊心於物
之初孔子曰何謂邪曰心困焉而不能知口
辟焉而不能言嘗爲女議乎其將至隂肅肅
至陽赫赫肅肅出乎天赫赫發乎地兩者交
通成和而物生焉或爲之紀而莫見其形消
息滿虛一晦一明日改月依日有所爲而莫
見其功生有所乎萌死有所乎歸始終相反
乎無端而莫知乎其所窮非是也且孰爲之
宗孔子曰請問遊是老聃曰夫得是至美至
樂也得至美而遊乎至樂謂之至人孔子曰
願聞其方曰草食之獸不疾易藪水生之蟲
不疾易水行小變而不失其大常也喜怒哀
樂不入於胷次夫天下也者萬物之所一也
得其所一而同焉則四支百體將爲塵垢而
死生終始將爲晝夜而莫之能滑而况得喪
禍福之所介乎棄隸者若棄泥塗知身貴於
隸也貴在於我而不失其變且萬化而未始
有極也夫孰足以患心已爲道者解乎此孔
子曰夫子德配天地而猶假(一作/偃)至言以脩
心古之君子孰能說脫焉老聃曰不然夫水
之於汋也無爲而才自然矣至人之於德也
不脩而物不能離焉若天之自高地之自厚
日月之自明夫何脩焉孔子出以告顔回曰
丘之於道也其猶醯雞與微夫子之發吾覆
也吾不知天地之大全也
郭註慹然似非人寂泊之至也遺物離人而
　立於獨無其心身而後外物去也初者未
　有而欻有遊於物初然後明有物之不爲
　而自有也心困口辟欲令仲尼求之於言
　意之表也議乎其將者試議隂陽以擬甸
　之無形耳未之敢必也出天發地言其交
　也莫見爲紀之形明其自爾也日改月化
　者未嘗守故也莫見其功者自爾故無功
　也生萌於未聚死歸於散所謂迎之不見
　其首隨之不見其後也得至美而遊至樂
　無美樂也死生亦小變耳知其小變而不
　失其大常故喜怒哀樂不入於胷次知身
　貴於隸故棄之若遺土耳苟知死生之變
　所在皆我則所貴者我而我與變俱故無
　失也己爲道者解乎此所謂懸解也老聃
　謂天地日月皆不脩不爲而自得也醯雞
　者甕中之蠛蠓孔子謂比吾全於老聃猶
　甕中之與天地矣
莊子見魯哀公哀公曰魯多儒士少爲先生
方者莊子曰魯少儒哀公曰舉魯國而儒服
何謂少乎莊子曰周聞之儒者冠圜冠者知
天時履句履者知地形緩珮玦者事至而斷
君子有其道者未必爲其服也爲其服者未
必知其道也公固以爲不然何不號於國中
曰無此道而爲此服者其罪死於是哀公號
之五日而魯國無敢儒服者獨有一丈夫儒
服而立乎公門公即召而問以國事千轉萬
變而不窮莊子曰以魯國而儒者一人耳可
謂多乎
郭註德充於内者不脩飾於外
百里奚爵禄不入於心故飯牛而牛肥使秦
穆公忘其賤與之政也有虞氏死生不入於
心故足以動人
郭註内自得者外事全也
宋元君將畫圖衆史皆至受揖而立䑛筆和
墨在外者半有一史後至者儃但儃然不趨
受揖不立因之舍公使人視之則解衣般礴
贏君曰可矣是眞畫者也
郭註内足者神閒而意定
文王觀於臧見一丈人釣而其釣莫釣非持
其釣有釣者也常釣也文王欲舉而授之政
而恐大臣父兄之弗安也欲終而釋之而不
忍百姓之無天也於是旦而屬之夫夫曰昔
者寡人夢見良人黑色而𩑺髯乘駁馬而偏
朱蹄號曰寓而政於臧丈人庶幾乎民有瘳
乎諸大夫蹴然曰先君王也文王曰然則卜
之諸大夫曰先君之命王其無他又何卜焉
遂迎臧丈人而授之政典法無更偏令無出
三年文王觀於國則列士壞植散羣長官者
不成德皷瘐斛不敢入於四竟列士壞植散
羣則尚同也長官者不成德則同務也斔斛
不敢入於四竟則諸侯無二心也文王於是
焉以爲太師北面而問曰政可以及天下乎
臧丈人昧然而不應泛然而辭朝令而夜遍
終身無聞顔淵問於仲尼曰文王其猶未邪
又何以夢爲乎仲尼曰默女無言夫文王盡
之也而又何論刺焉彼直以循斯須也
郭註非持其釣有釣者竟無所求也不以得
　失經意其於假釣而已尚同者所謂和其
　光同其塵也不成德則同務者言潔然自
　成則與衆務異也斔斛不入者言天下相
　信故能同律度權衡也爲功者非已故功
　成而身不得不退事遂而名不得不去名
　去身退乃可以及天下矣文王盡之言任
　諸大夫而不自任斯盡之也斯須者百姓
　之情當悟未悟之頃故文王循而發之以
　合其大情也
列御寇爲伯昏無人射引之盈貫措杯水其
肘上發之適的矢復覆沓方矢復寓當是時
猶象人也伯昏無人曰是射之射非不射之
射也嘗與女登高山履危石臨百仞之淵若
能射乎於是無人遂登高山履危石臨百仞
之淵背逡巡足二分垂在外揖御寇而進之
御寇伏地汗流至踵伯昏無人曰夫至人者
上闚青天下潜黄泉揮斥八極神氣不變今
女怵然有恂目之志爾於中也殆矣夫
郭註盈貫謂溢鏑也左手如拒右手如附枝
　右手放發而左手不知故可措之杯水也
　適矢復沓者矢適去復歃沓也方矢復寓
　者言前矢去未至的已復寄杯水於肘上
　言其敏捷之妙也象人謂不動之至揮斥
　猶縱放也夫德充於内則神滿於外無遠
　近幽深所在皆明故審安危之機而泊然
　自得也不能明至分故有懼有懼而所喪
　多矣豈惟射乎
筆乘羅勉道云適矢復沓者矢去而復沓前
　矢也方矢復寓者矢方發而後矢復寓於
　弦上也范無隱則謂方矢猶方舟之方並
　也言並執之矢已寓於弦非寓杯水於肘
　上也郭論爲非
肩吾問於孫叔敖曰子三爲令尹而不榮華
三去之而無憂色吾始也疑子今視子之鼻
間栩栩然子之用心獨奈何孫叔敖曰吾何
以過人哉吾以其來不可却也其去不可止
也吾以爲得失之非我也而無憂色而已矣
我何以過人哉且不知其在彼乎其在我乎
其在彼邪亡乎我在我邪亡乎彼方將躊躇
方將四顧何暇至乎人貴人賤哉仲尼聞之
曰古之眞人知者不得說美人不得濫盜人
不得刦伏戲黄帝不得友死生亦大矣而無
變乎己况爵禄乎若然者其神經乎大山而
無介入乎淵泉而不濡處卑細而不憊充滿
天地既以與人己愈有
郭註曠然無係玄同彼我則在彼非獨世在
　我非獨存也躊躇四故謂無可無不可伏
　戲黄帝者功號耳非所以功者也故况功
　號於所以功相去遠矣故其名不足以友
　於人也夫割肌膚以爲天下者彼我俱失
　也使人人自得而已使人人自得者與人
　而不損於己也其神明充滿天地故所在
　皆可所在皆可故不損己爲物而放於自
　得之地也
楚王與凡君坐少焉楚王左右曰凡亡者三
凡君曰凡之亡也不足以喪吾存夫凡之亡
不足以喪吾存則楚之存不足以存存由是
觀之則凡未始亡而楚未始存也
郭註言凡有三亡徵也不足以喪吾存遺凡
　故也遺之者不以亡爲亡則存亦不足以
　爲存矣曠然無矜乃常存也夫存亡更在
　於心之所措耳天下竟無存亡
　　知北遊第二十二
知北遊於玄水之上登隱弅墳之丘而適遭
無爲謂焉知謂無爲謂曰予欲有問乎若何
思何慮則知道何處何服則安道何從何道
則得道三問而無爲謂不答也非不答不知
答也知不得問反於白水之南登狐闋之上
而覩狂屈焉知以之言也問乎狂屈狂屈曰
唉予知之將語若中欲言而忘其所欲言知
不得問反於帝宫見黄帝而問焉黄帝曰無
思無慮始知道無處無服始安道無從無道
始得道知問黄帝曰我與若知之彼與彼不
知也其孰是邪黄帝曰彼無爲謂眞是也狂
屈似之我與女終不近也夫知者不言言者
不知故聖人行不言之教道不可致德不可
至仁可爲也義可虧也禮相僞也故曰失道
而後德失德而後仁失仁而後義失義而後
禮禮者道之華而亂之首也故曰爲道者日
損損之又損之以至於無爲無爲而無不爲
也今已爲物也欲復歸根不亦難乎其易也
其唯大人乎生也死之徒死也生之始孰知
其紀人之生氣之聚也聚則爲生散則爲死
若死生爲徒吾又何患故萬物一也是其所
美者爲神竒其所惡者爲臭腐臭腐復化爲
神竒神竒復化爲臭腐故曰通天下一氣耳
聖人故貴一知謂黄帝曰吾問無爲謂無爲
謂不應我非不我應不知應我也吾問狂屈
狂屈中欲告我而不我告非不我告中欲告
而忘之也今予問乎若若知之奚故不近黄
帝曰彼其眞是也以其不知也此其似之也
以其忘之也予與若終不近也以其知之也
狂屈聞之以黄帝爲知言
郭註任其自行斯不言之教也道在自然非
　可言致不失德故稱德稱德而不至矣禮
　有常則矯效之所由生日損損華僞也華
　去而朴全則雖爲而非爲以物失其所故
　有爲物歸根之易惟大人耳大人體合變
　化故化物無難也之變化之道者不以生
　死爲異更相爲始則未知孰死孰生俱是
　聚也俱是散也吾何患焉患生於異也各
　以所美爲神竒所惡爲臭腐耳然彼之所
　美我之所惡也我之所美彼或惡之故通
　共神竒通共臭腐耳死生彼我豈殊哉以
　不知爲眞是知之爲不近明夫自然者非
　言知之所得故當昩乎無言之地先舉不
　言之標而後寄明於黄帝則夫自然之冥
　物槩乎可得而見也
筆乘無爲謂之眞是也以其不言也黄帝之
　不近也以其言之也此特相與激揚此一
　大事耳黄帝之於道實非減於無爲謂也
　淨名經諸菩薩共論不二法門淨名獨默
　然無言意以無言爲至矣乃舍利弗默然
　天女不之許也曰解脫者不内不外不在
　兩間言語文字亦不内不外不在兩間是
　故無離言語文字說解脫相也知此則言
　默一如知不知一體有思有慮亦可以知
　道有處有服亦可以安道有從有道亦可
　以得道何以故思慮盡空處服無所從亦
　無從道實非道故耳
天地有大美而不言四時有明法而不議萬
物有成理而不說聖人者原天地之美而達
萬物之理是故至人無爲大聖不作觀於天
地之謂也今彼神明至精與彼百化物已死
生方圓莫知其根也扁然而萬物自古以固
存六合爲巨未離其内秋毫爲小待之成體
天下莫不沈浮終身不固隂陽四時運行各
得其序惛然若亡而存油然不形而神萬物
畜而不知此之謂本根可以觀於天矣
郭註無爲者任其自爲不作者唯因任也觀
　於天地者觀其形容象其物宜與天地不
　異也與彼百化者百化自化而神明不奪
　也死者已自死生者已自生圓者已自圓
　方者已自方未有爲其根者故莫知也自
　古以固存言不待爲之而後存也六合未
　離其内者計六合在無極之中則陋矣秋
　毫待之成體者秋毫雖小非無亦無以容
　其質也不故日新也運行各得其序不待
　爲之也昭然若存則亡矣故惛然潔然有
　形則不神矣故油然畜之而不得其本性
　之根故不知其所以畜也可以觀於天者
　與天同觀也
齧缺問道乎被衣被衣曰若正汝形一汝視
天和將至懾汝知一汝度神將來舍德將爲
汝美道將爲汝居汝瞳焉如新生之犢而無
求其故言未卒齧缺睡寐被衣大說行歌而
去之曰形若槁骸心若死灰眞其實知不以
故自持媒媒晦晦無心而不可與謀彼何人
哉舜問乎丞曰道可得而有乎曰汝身非汝
有也汝何得有夫道舜曰吾身非吾有也孰
有之哉曰是天地之委形也生非汝有是天
地之委和也性命非汝有是天地之委順也
孫子非汝有是天地之委蛻也故行不知所
徃處不知所持食不知所味天地之彊陽氣
也又胡可得而有耶孔子問于老聃曰今日
晏間敢問至道老聃曰汝齋戒䟽瀹而心澡
雪而精神掊擊而知夫道窅然難言哉將爲
汝言其崖略夫昭昭生於冥冥有倫生於無
形精神生于道形本生于精而萬物以形相
生故九竅者胎生八竅者卵生其來無迹其
徃無崖無門無房四達之皇皇也邀於此者
四枝强思慮恂達耳目聦眀其用心不勞其
應物無方天不得不高地不得不廣日月不
得不行萬物不得不昌此其道與且夫愽之
不必知辯之不必慧聖人以斷之矣若夫益
之而不加益損之而不加損者聖人之所保
也淵淵乎其若海魏魏乎其終則復始也運
量萬物而不匱則君子之道彼其外與萬物
皆徃資焉而不匱此其道與中國有人焉非
隂非陽處于天地之間直且爲人將反于宗
自本觀之生者喑醷物也雖有壽夭相去幾
何須臾之說也奚足以爲堯桀之是非果蓏
有理人倫雖難所以相齒聖人遭之而不違
過之而不守調而應之德也偶而應之道也
帝之所興王之所起也人生天地之間若白
駒之過卻忽然而已注然勃然莫不出焉油
然漻然莫不入焉已化而生又化而死生物
哀之人類悲之解其天弢墮其天𧙍紛乎宛
乎魂魄將徃乃身從之乃大歸乎不形之形
形之不形是人之所同知也非將至之所務
也此衆人之所同論也彼至則不論論則不
至明見無值辯不若默道不可聞聞不若塞
此之謂大得
郭註夫利害相攻則天下皆羿也自不遺身
　忘知與物同波者皆遊于羿之彀中耳雖
　張毅之出單豹之處猶未免於中地則中
　與不中唯在命耳而區區者各有其所遇
　而不知命之自爾故免乎弓矢之害者自
　以爲巧欣然多已及至不免則自恨其習
　而志傷神辱斯未能達命之情也夫我之
　生也非我之所生也則一生之内百年之
　中其坐起行止動靜趣舍性情知能非所
　有者凡所無者凡所爲者凡所遇者皆非
　我也理自爾耳而横生休戚乎其中斯又
　逆自然而失者也人之生也非情之所生
　也生之所知豈情之所知哉
　所資借形本生於精者由精以至粗也萬
　物雖以形相生亦皆自然耳故胎卯不能
　易種而生明神氣之不可爲也夫率自然
　之性遊無跡之塗者故形骸於天地之間
　寄精神於八方之表是以無門無房四達
　皇皇逍遥六合與化偕行也人生而遇此
　道則天性全而精神定天地萬物皆不得
　不然而自然耳非道能使然也是以聖人
　斷棄知慧付之自然使各保正分而已無
　用知慧爲也若海者容恣無量也終則復
　始者與化俱也用物而不役己故不匱此
　明道之贍物在於不贍不贍而物自得故
　曰此其道與言至道之無功無功乃足稱
　道也非隂非陽無所偏名直且爲人者敖
　然自放所遇而安了無功名也反於宗者
　不逐末也喑醷物者直聚氣也死生猶未
　足殊况壽夭之間哉果蓏有理言物無不
　理但當順之人倫有知慧之變故難也然
　其知慧自相齒耳但當從而任之遭而不
　違順所遇也過而不守宜過而過也調偶
　和合之謂也帝王之所興起如斯而已隙
　駒忽然乃不足惜出入者變化之謂耳言
　天下未有不變也已化而生又化而死俱
　是化也生物哀之死物不哀矣人類悲之
　死類不悲矣解弢墮袠言獨脫也紛宛者
　變化氤氲也大歸者無爲用心於其間也
　不形形乃成若形之則敗其形矣務則不
　至俛然不覺乃至也明見無值闇至乃值
　默而塞之則無所奔逐故大得也
東郭子問於莊子曰所謂道惡乎在莊子曰
無所不在東郭子曰期而後可莊子曰在螻
蟻曰何其下邪曰在稊稗曰何其愈下邪曰
在瓦甓曰何其愈甚邪曰在屎溺(乃弔/反)東郭
子不應莊子曰夫子之問也固不及質正獲
之問於監(平/聲)市履豨也每下愈况汝唯莫必
無乎逃物至道若是大言亦然周徧咸三者
異名同實其指一也嘗相與遊乎無何有之
宫同合而論無所終窮乎當相與無爲乎澹
而靜乎漠而清乎調而閒閑乎寥已吾志無
徃焉而不知其所至去而來不知其所止吾
已徃來焉而不知其所终彷徨乎馮頻閎大
知入焉而不知其所窮物物者與物無際而
物有際者所謂物際者也不際之際際之不
際者也謂盈虛哀殺晒彼爲盈虛非盈虛彼
爲衰殺非衰殺彼爲本末非本末彼爲積散
非積散也
郭註期而後可欲令指名所在也質標質也
　言無所不在而方竒怪此斯不及質也豨
　大豕也夫監市之履豕以知其肥瘦者愈
　履其難肥之處愈知豕肥之要今問道之
　所在而每况之於下賤則明道之不逃於
　物也必矣若必謂無之逃物則道不周矣
　道而不周則未足以爲道大言亦然明道
　不逃物也若遊乎有則不能周徧咸也故
　同合而論之然後知道之無不在知道之
　無不在斯能曠然無懷而遊彼無窮也澹
　靜漠清調間此皆無爲故也寥已吾志謂
　寥然空虛志苟寥然則無所徃矣無徃焉
　故徃而不知其所至有徃焉則理未動而
　志已驚矣去來不知所止斯順之也徃來
　不知所終言但徃來不由於知耳不爲不
　徃來也徃來者自然之常理也其有終乎
　馮閎者虛廓之謂也大知遊乎寥廓恣變
　化之所如故不知也物物者無物而物自
　物耳物自物耳故冥也物有際故每相與
　不能冥然眞所謂際者也不際者雖有物
　物之名直明物之自物耳物物者竟無物
　也物其安在乎既明物物者無物又明物
　之不明自物則爲之者誰乎哉皆忽然而
　自尔也
妸阿荷甘與神農同學於老龍吉神農隱几
闔户晝暝妸荷甘日中奓户而入曰老龍死
矣神農隱几擁杖而起嚗剥然放杖而笑曰
天如予僻陋慢訑移故棄予而死已矣夫子
無所發予之狂言而死矣夫弇綱弔聞之曰
夫體道者天下之君子所繫焉今於道秋毫
之端萬分未得處一焉而猶知藏其狂言而
死又况夫體道者乎視之無形聽之無聲於
人之論者謂之冥冥所以論道而非道也於
是泰清問乎無窮曰子知道乎無窮曰吾不
知又問乎無爲無爲曰吾知道曰子之知道
亦有數乎曰有曰其數若何無爲曰吾知道
之可以貴可以賤可以約可以散此吾所以
知道之數也泰清以之言也問乎無始曰若
是則無窮之弗知與無爲之知孰是而孰非
乎無始曰不知深矣知之淺矣弗知内矣知
之外矣於是泰清中而歎曰弗知乃知乎知
乃不知乎孰知不知之知無始曰道不可聞
聞而非也道不可見見而非也道不可言言
而非也知形形之不形乎道不當名無始曰
有問道而應之者不知道也雖問道者亦未
聞道道無問問無應無問問之是問窮也無
應應之是無内也以無問待問窮若是者外
不觀乎宇宙内不知乎大初是以不過乎崑
崙不遊乎太虛
郭註起而悟夫死之不足驚故還放杖而笑
　也自肩吾以下皆以至言爲狂而不信也
　故非老龍連叔之徒莫足與言矣君子所
　繫言體道者人之宗主也秋毫之端細矣
　又未得其萬分之一藏其狂言以死明夫
　至道非言之所得也唯在乎自得耳冥冥
　而猶復非道明道之無名也凡得之不由
　於知乃冥故默成乎不見不聞之域而後
　至焉知形形之不形言形自形耳形形者
　竟無物也有道名而竟無物故名之不能
　當也不知故問問之而應則非道也不應
　則非問者所得故雖問之亦終不聞也無
　問無應是絶學去教歸於自然之意問窮
　所謂責空也實無而假有以應者外矣若
　夫婪落天地遊虛涉遠以入乎冥冥者不
　應而已矣
光曜問乎無有曰夫子有乎其無有乎光曜
不得問而孰視其狀貌窅然空然終日視之
而不見聽之而不聞搏之而不得也光曜曰
至矣其孰能至此乎予能有無矣而未能無
無也及爲無有矣何從至此哉
郭註此皆絶學之意也於道絶之則夫學者
　乃在根本中來矣故學之善者其惟不學
　乎
大馬之捶鉤者年八十矣而不失毫芒大馬
曰子巧與有道與曰臣有守也臣之年二十
而好捶鉤於物無視也非鉤無察也是用之
者假不用者也以長得其用而况乎無不用
者乎物孰不資焉
郭註玷捶鉤之輕重而無毫芒之差也都無
　懷則物來皆應
冉求問於仲尼曰未有天地可知邪仲尼曰
可古猶今也冉求失問而退明日復見曰昔
者吾問未有天地可知乎夫子曰可古猶今
也昔日吾昭然今日吾昧然敢問何謂也仲
尼曰昔之昭然也神者先受之今之昩然也
且又爲不神者求邪無古無今無始無終未
有子孫而有子孫可乎冉求未對仲尼曰已
矣未應矣不以生生死不以死死生死生有
待邪皆有所一體有先天地生者物邪物物
者非物物出不得先物也猶其有物也猶其
有物也無己聖人之愛人也終無已者亦乃
取於是者也
郭註仲尼言天地常存乃無未有之時虛心
　以待命斯神受也思求則更致不了非惟
　無不得化而爲有也有亦不得化而爲無
　矣是以有之爲物雖於變萬化而不得一
　爲無也故自古無未有之時而常有也子
　孫言世世無極也言其要有由不得無故
　而有傳世故有子孫不得無子而有孫也
　如是天地不得先無而今有也夫死者獨
　化而死耳非生者生此死也生者亦獨化
　而生死生無待獨化而足各自成體誰得
　先物者乎哉吾以隂陽爲先物而隂陽即
　所謂物耳誰又先隂陽者乎吾以自然爲
　先之而自然即物之自爾耳吾以至道爲
　先之矣而至道者乃至無也既以無矣又
　奚爲先然則先物者誰乎哉而猶有物無
　己明物之自然非有使然也聖人愛人無
　己者亦取於自尔故恩流百代而不廢也
顔淵問乎仲尼曰回嘗聞諸夫子曰無有所
將無有所迎回敢問其遊仲尼曰古之人外
化而内不化今之人内化而外不化與物化
者一不化者也安化安不化安與之相靡必
與之莫多豨韋氏之囿黄帝之圃有虞氏之
宫湯武之室君子之人若儒墨者師故以是
非相𩐎齎也而况今之人乎聖人處物不傷
物不傷物者物亦不能傷也唯無所傷者爲
能與人相將迎山林與臯壤與使我欣欣然
而樂與樂未畢也哀又繼之哀樂之來吾不
能禦其去弗能止悲夫世人直爲物逆旅耳
夫知遇而不知所不遇知能能而不能所不
能無知無能者固人之所不免也夫務免乎
人之所不免者豈不亦悲哉至言去言至爲
去爲齊知之所知則淺矣
郭註以心順形而形自化以心使形故外不
　化常無心故一不化一不化乃能與物化
　化與不化皆任彼耳斯無心也無心而恣
　其自化非將迎而靡順之必與之莫多言
　不將不迎則足而止也囿圃宫室言夫無
　心而任化乃羣聖之所遊處也𩐎和也儒
　墨之師天下之難和者而無心者猶能和
　之而况其凡乎處物不傷至順也物不能
　傷在我而已無心故至順至順故能無所
　將迎而義冠於將迎也山林臯壤未善於
　我而我便樂之此爲無故而樂也無故而

　樂亦無故而哀則所樂不足樂所哀不足
　哀也世人不能坐忘自得而爲哀樂所寄
　如逆旅耳知之所遇者即知之知之所不
　遇者即不知也所不能者不能强能也由
　此觀之知與不知能與不能制不由我也
　當付之自然耳無知無能人所不免言受
　生各有分也至言至爲皆自得也由知而
　後得者假學者耳故淺也
莊子翼卷之五



















莊子翼卷之六纓二
　　庚桑楚第二十三
老聃之役有庚桑楚者偏得老聃之道以北
居畏壘之山其臣之畫然知者去之其妾之
挈然仁者遠之擁腫之與居鞅掌之爲使居
三年畏壘大禳(一作/穫)畏壘之民相與言曰庚
桑子之始來吾灑然異之今吾日計之而不
足歲計之而有餘庶幾其聖人乎子胡不相
與尸而祝之社而稷之乎庚桑子聞之南面
而不釋然弟子異之庚桑子曰弟子何異於
予夫春氣發而百草生正得秋而萬寳成夫
春與秋豈無得而然哉大一作天道已行矣
吾聞至人尸居環堵之室而百姓猖狂不知
所如徃今以畏壘之細民而竊竊焉欲俎豆
予於賢人之間我其杓的標二音之人邪吾
是以不釋於老聃之言
郭註畫然飾知挈然矜仁擁腫朴也鞅掌自
　得也異之異其棄知而任愚也夫與四時
　俱者無近功春秋生成皆得自然之道故
　不爲也至人尸居而百姓自徃非由知也
　故不欲爲物標杓老子云功成事遂百姓
　皆謂我自爾今畏壘反此故不釋然
弟子曰不然夫尋常之溝巨魚無所還旋其
體而鯢鰌爲之制步仞之邱陵巨獸無所隱
其軀而孽狐爲之祥且夫尊賢授能先善與
利自古堯舜以然而况畏壘之民乎夫子亦
聽矣庚桑子曰小子來夫函車之獸介而離
山則不免於網罟之患吞舟之魚碭而失水
則蟻能苦之故鳥獸不厭高魚鼈不厭深夫
全其形生之人藏其身也不厭深眇而已矣
且夫二子者又何足以稱揚哉是其於辯也
將妄鑿垣牆而殖蓬蒿也簡髮而櫛數米而
炊竊竊乎又何足以濟世哉舉賢則民相軋
任知則民相盜之數物者不足以厚民民之
於利甚勤子有殺父臣有殺君正晝爲盜日
中穴阫吾語汝大亂之本必生於堯舜之間
其末存乎千世之後千世之後其必有人與
人相食者也
郭註弟子謂大人必有豐禄故勉夫子聽之
　答以去利遠害乃全若嬰身於利禄則粗
　而淺曾魚鱉之不若也二子謂堯舜何
　足稱揚哉將令後世妄行穿鑿而植穢
　亂耳簡髮數米理錐刀之末也混然一
　之無所治爲乃克濟耳若拂戾其性以
　待其所尚眞不足而以知繼之則僞矣
　僞以求生非盜而何民於利甚勤則無
　所復顧由於堯舜遺其迹飾僞播其後
　而致斯弊也
南榮趎疇蹵然正坐曰若趎之年者已長矣
將惡乎託業以及此言耶庚桑子曰全汝形
抱汝生無使汝思慮營營若此三年則可以
及此言也南榮趎曰目之與形吾不知其異
也而盲者不能自見耳之與形吾不知其異
也而聾者不能自聞心之與形吾不知其異
也而狂者不能自得形之與形亦辟闢矣而
物或問之邪欲相求而不能相得今謂越曰
全汝形抱汝生勿使汝思慮營營趎勉聞道
達耳矣庚桑子曰辭盡矣曰奔蜂不能化藿
蠋蜀越雞不能伏鵠卵魯雞固能矣雞之與
雞其德非不同也有能與不能者其才固有
巨小也今吾才小不足以化子子胡不南見
老子
郭註全汝形守其分也抱汝生無攬乎其生
　之外也目與目耳與耳心與心其形相似
　而所能不同苟有不同則不可强相效也
　辟未有閉之也兩形開而不能相得將有
　間之者耳早聞形膈故難化也
南榮趎贏糧七日七夜至老子之所老子曰
子自楚之所來乎南榮趎曰唯老子曰子何
與人偕來之衆也南榮趎懼遽然顧其後老
子曰子不知吾所謂乎南榮趎俯而慙仰而
歎曰今者吾忘吾答因失吾問老子曰何謂
也南榮趎曰不知乎人謂我朱愚知乎反愁
我軀不仁則害人仁則反愁我身不義則傷
彼義則反愁我己我安逃此而可此三言者
趎之所患也願因楚而問之老子曰向吾見
若眉睫之間吾因以得汝矣今汝又言而信
之若規規然若喪父母揭竿而求諸海也汝
亡人哉惘惘乎汝欲反汝情性而無由入可
憐哉
郭註與人偕來之衆挾三言而來故也
南榮趎請入就舍召其所好去其所惡十日
自愁復見老子老子曰汝自灑濯孰哉鬱鬱
乎然而其中津津乎猶有惡也夫外韄霍者
不可繁而捉將内揵蹇内韄者不可繆而捉
將外揵外内韄者道德不能持而况放道而
行者乎南榮趎曰里人有病里人問之病者
能言其病然其病病者猶未病也若趎之聞
大道譬猶飲藥以加病也趎願聞衛生之經
而已矣老子曰衛生之經能抱一乎能勿失
乎能無卜筮而知吉凶乎能止乎能已乎能
舍諸人而求諸己乎能翛然乎能侗然乎能
兒子乎兒子終日嗥而嗌益不嗄(於邁/反)和之
至也終日握而手不掜藝共其德也終日視
而目不瞚瞬偏不在外也行不知所之居不
知所爲與物委蛇而同其波是衛生之經已
郭註揵關揵也耳目外也心術内也全形抱
　生莫若忘其心術遺其耳目若乃聲色韄
　於外則心術塞於内欲惡韄於内則耳目
　喪於外故必無得無失而後爲通也偏韄
　猶不可况外内俱韄乎耳目眩惑於外而
　心術流蕩於内雖繁手以執之綢繆以持
　之弗能止也抱一不離其性也勿失還自
　得也當則吉過則凶無所卜也止謂止於
　分也已謂無追故迹也舍人求己全我而
　不效彼也翛然無停迹也侗然無節礙也
　嗌不嗄任聲之自出不由喜怒也握不掜
　任手之自握非獨得也視不瞚任目之自
　見非係於色也行不知所之信足自行無
　所趣也居不知所爲縱體自任也與物委
　蛇斯順之也同其波物波亦波也
筆乘能抱一能勿失即道德經所謂載營魄
　抱一能無離也無卜筮而知吉凶即不出
　户知天下不窺牖見天道也能止即知止
　也能已即知足也舍諸人而求諸己即自
　知者明自勝者强也翛然即汜兮其可左
　右也侗然即渾兮其若濁也兒子即專氣
　致柔能嬰兒也和之至共其德偏不在外
　蓋所謂含德之厚比於赤子者如此
南榮趎曰然則是至人之德已乎曰非也是
乃所謂氷解凍釋者夫至人者相與交食乎
地而交樂乎天不以人物利害相攖不相與
爲怪不相與爲謀不相與爲事翛然而徃侗
然而來是謂衛生之經已曰然則是至乎曰
未也吾固告汝曰能兒子乎兒子動不知所
爲行不知所之身若槁木之枝而心若死灰
若是者禍亦不至福亦不來禍禍無有惡有
人災也
郭註趎謂若能自改而用此言便可謂至人
　之德耶冰解凍釋者能乎明非自爾也交
　食交樂自無其心皆與物共也然則是至
　者趎謂已便可得此言而至耶答云非謂
　此言爲不至但能聞而學者非自至耳苟
　不自至則雖聞至言適可以爲經胡可得
　至哉故學者不至至者不學也禍福生於
　失得人灾由於愛惡今槁木死灰無情之
　至則愛惡失得無自而來
宇泰定者發乎天光發乎天光者人見其人
人有脩者乃今有恒有恒者人舍之天助之
人之所舍謂之天民天之所助謂之天子學
者學其所不能學也行者行其所不能行也
辯者辯其所不能辯也知止乎其所不能知
至矣若有不即是者天鈞敗之
郭註德宇泰然而定則其所發者天光非人
　耀也天光自發則人見其人物見其物物
　各自見而不見彼所以泰然而定也人而
　脩人則自得矣所以常泰常泰故能反居
　我宅而自然獲助也出則天子處則天民
　二者俱以泰然而自得之非爲而得之也
　故凡所能者雖行非爲雖習非學雖言非
　辯所不能知不可强知故止斯至也意雖
　欲爲爲者必敗理終不能
備物以將形藏不虞以生心敬中以達彼若
是而萬惡至者皆天也而非人也不足以滑
骨成不可内於靈臺靈臺者有持而不知其
所持而不可持者也不見其誠己而發每發
而不當業入而不舍每更庚爲失爲不善乎
顯明之中者人得而誅之爲不善乎幽閒之
中者鬼得而誅之明乎人明乎鬼者然後能
獨行券内者行乎無名券外者志乎期費行
乎無名者惟庸有光志乎期費者唯賈古人
也人見其跂猶之魁然與物窮者物入焉與
物且者其身之不能容焉能容人不能容人
者無親無親者盡人兵莫憯慘於志鎮鎁爲
下寇莫大於隂陽無所逃於天地之間非隂
陽賊之心則使之也
郭註因其自備順其成形心自生耳非虞度
　而出之理自達彼耳非慢中而敬外若是
　而萬惡至者天理自有窮通也有爲而致
　惡者乃是人耳安之若命故其成不滑靈
　臺者心也清暢故憂患不能入有持者謂
　不動於物耳其實非持若知其所持而持
　之持則失也發不由己誠何由而當事不
　居分内所以爲失幽顯無愧於心則獨行
　而不懼劵分也遊分内者行不由於名遊
　分外者有益無益期損己以爲物也行無
　名者本有斯光因而用之志期費者雖己
　所無猶借彼而販賣也夫期費者人已見
　其跂矣而猶自以爲安窮謂終始也且謂
　劵外而跂者跂者不立焉能自容不能自
　容焉能容人人不獲容况能有親乎故盡
　是他人志之所攖焦火凝冰故其爲兵甚
　於劒戟蓋心使氣則隂陽徵結於五臟所
　在皆隂陽故不可逃也
道通其分也其成也毁也所惡乎分者其分
也以備所以惡乎備者其有以備故出而不
反見其鬼出而得是謂得死滅而有實鬼之
一也以有形者象無形者而定矣出無本入
無竅有實而無乎處有長而無乎本剽有所
出而無竅者有實有實而無乎處者宇也有
長而無本剽者宙也有乎生有乎死有乎出
有乎人入出而無見其形是謂天門天門者
無有也萬物出乎無有有不能以有爲有必
出乎無有而無有一無有聖人藏乎是
郭註成毁無常分而道皆通不守其分而求
　備焉所以惡分也本分不備而有以求備
　所以惡備也若其本分素備豈惡之哉不
　反守其分内則其死不久不出而無得乃
　得生也已滅其性矣雖有斯生何異於鬼
　雖有斯形苟能曠然無懷則生全而形定
　也歘然自生非有本歘然自死非有根言
　出者自有實耳其所出者無根竅以出之
　宇者有四方上下而四方上下無窮宙者
　有古今之長而古今之長無極死生出入
　皆歘然自爾而無所由故無所見其形也
　天門者萬物之都名謂之天門猶云衆妙
　之門也死生出入歘然自爾未有爲之者
　也然則聚散隱顯故有出入之名徒有名
　耳竟無出入門其安在乎故以無爲門以
　無爲門則無門也夫有之未生以何爲生
　必自有耳豈有之所能有乎明有之不能
　爲有而自有耳非謂無能爲有也若無能
　爲有何謂無乎一無有則遂無矣無者遂
　無則有自歘生明矣是以聖人任其自生
　而不生生也
古之人其知有所至矣惡矣至有以爲未始
有物者至矣盡矣弗可以加矣其次以爲有
物矣將以生爲䘮也以死爲反也是以分已
其次曰始無有既而有生生俄而死以無有
爲首以生爲體以死爲尻(苦羔/反)敦知有無死
生之一守者吾與之爲友是三者雖異公族
也昭景也著戴也甲氏也著封也非一也有
生黬闇也披然曰移是嘗言移是非所言也
雖然不可知者也臘者之有膍皮胲該可散
而不可散也觀室者周於寢廟又適其偃焉
爲是舉移是請常言移是是以生爲本以知
爲師因以乘是非果有名實因以己爲質使
人以爲己節因以死償節若然者以用爲知
以不用爲愚以徹爲名以窮爲辱移是今之
人也是蜩與鷽鳩同於同也
郭註生爲䘮䘮其散而之乎聚也死爲反還
　融液也雖欲均之然已分矣故或有而無
　之或有而一之或分而齊之三者雖有盡
　與不盡然俱能無是非於胷中故謂之公
　族昭景著戴甲氏著封四者雖公族然已
　非一則向之三者已復差之黬直聚氣也
　既披然而有分則各是其所是也是無常
　在故曰移所是之移已著於言前矣不言
　其移則其移不可知故試言也臘者之膍
　胲喻物各有用偃謂屏厠也寢廟則以饗
　燕屏厠則以偃溲當其偃溲則寢廟之是
　移於屏厠矣故是非之移一彼一此誰能
　常之故至人因而乘之則均耳物之變化
　無時非生生則所在皆本也以知爲師所
　知雖異而各師其知也乘是非者無是非
　也果有名實者物之名實果各自有也質
　主也物各謂己是足以爲是非之主人皆
　謂己是故莫通當其所守非眞脫也知愚
　名辱者不能隨所遇而安之也玄古之人
　無是無非何移之有故曰移是今之人也
　同共是其所同是蜩與鷽鳩無異矣
蹍(女展/反)市人之足則辭以放鷔兄則以嫗大
親則已矣故曰至禮有不人至義不物至知
不謀至仁無親至信辟屏金徹志之勃解心
之謬去德之累達道之塞貴富顯嚴名利六
者勃志也容動色理氣意六者謬心也惡欲
喜怒哀樂六者累德也去就取與知能六者
塞道也此四六者不盪胷中則正正則靜靜
則明明則虛虛則無爲而無不爲也道者德
之欽也生者德之光也性者生之質也性之
動謂之爲爲之僞謂之失知者接也知者謨
也知者之所不知猶睨也動以不得已之謂
德動無非我之謂治名相反而實相順也
郭註蹍市人則稱已脫誤以謝之兄則言嫗
　詡之無所辭謝大親則已矣明恕素足也
　不人者視人若己視人若己則不相辭謝
　斯乃禮之至也不物謂各得其宜則物皆
　我也謀而後知非自然也故至知不謀譬
　之五藏未曾相親而仁已至故至仁無親
　金玉者小信之質耳大信則除矣故至信
　辟金盪動也以性自動故稱爲耳此乃眞
　爲非有爲也夫目之能視非知視而視也
　不知視而視不知知而知耳所以爲自然
　若知而後爲則知僞也得已而動則爲强
　動故失也動而效彼則亂有彼我之名故
　反名得其實則順也
羿工乎中微而拙乎使人無己譽聖人工乎
天而拙乎人夫工乎天而俍良乎人者唯全
人能之唯蟲能蟲唯蟲能天全人惡天惡人
之天而况吾天乎人乎一雀適羿羿必得之
威也以天下爲之籠則雀無所逃是故湯以
胞庖人籠伊尹秦穆公以五羊之皮籠百里
奚是故非以其所好籠之而可得者無有也
介者拸侈畫外非譽也胥靡登高而不懼遺
死生也夫復謵習不餽(一作/愧)而忘人忘人因
以爲天人矣故敬之而不喜侮之而不怒者
惟同乎天和者爲然出怒不怒則怒出於不
怒矣出爲無爲則爲出於無爲矣欲靜則平
氣欲神則順心有爲也欲當則縁於不得已
不得已之類聖人之道
郭註善中則善取譽理常俱也任其自然天
　也有心爲之人也工於天即俍於人矣謂
　之全人全人則聖人也蟲能守蟲即是能
　天都不知而任之斯謂工乎天威以取物
　物必逃之天下之物各有所好所好各得
　逃將安在畫所以飾容貌也刖者之貌既
　已虧殘則不復以好醜存懷故拸而棄之
　胥靡無賴於生故不畏死復謂不餽而忘
　人言不識人之所惜也無人之情則自然
　爲天人彼形殘胥靡而猶同乎天和况天
　和之自然乎出怒不怒出爲不爲此故是
　無不能生有有不能爲生之意平氣則靜
　理足順心則神功至縁於不得已則所爲
　皆當故聖人以斯爲道豈求無爲於恍惚
　之外哉
　　徐無鬼第二十四
徐無鬼因女商見魏武侯武侯勞之曰先生
病矣苦於山林之勞故乃肯見於寡人徐無
鬼曰我則勞於君君有何勞於我君將盈嗜
欲長好惡則性命之情病矣君將黜嗜欲掔
牽好惡則耳目病矣我將勞君君有何勞於
我武侯超然不對少焉徐無鬼曰嘗語君吾
相狗也下之質執飽而止是狸德也中之質
若視日上之質若亡其一吾相狗又不若吾
相馬也吾相馬直者中繩曲者中鉤方者中
矩圓者中規是國馬也而未若天下馬也天
下馬有成材若卹若失若喪其一若是者超
軼絶塵不知其所武侯大說而笑徐無鬼出
女商曰先生獨何以說稅吾君乎吾所以說
吾君者横說之則以詩書禮樂從說之則以
金板六弢奉事而大有功者不可爲數而吾
君未嘗啓齒今先生何以說吾君使吾君說
若此乎徐無鬼曰吾直告之吾相狗馬耳女
商曰若是乎曰子不聞夫越之流人乎去國
數日見其所知而喜去國旬月見所嘗見於
國中者喜及期年也見似人者而喜矣不亦
去人滋久思人滋深乎夫逃虛空者藜藋柱
乎鼪鼬之逕踉良位其空聞人足音跫然而
喜矣又况乎昆弟親戚之謦欬其側者乎久
矣夫莫以眞人之言謦欬吾君之側乎
郭註嗜慾好惡内外無可故云病矣不對不
　悅其言也夫眞人之言何遜哉唯物所好
　之可也從横說之而君未嘗啓齒是直樂
　鴳以鍾皷耳故愁也聞相狗馬而喜猶人
　去國而見其所知各思其本性之所好也
　得其所好則無思無思則忘其所以喜眞
　人之言所以得吾君性也始得之而喜久
　得之則忘
徐無鬼見武侯武侯曰先生居山林食茅栗
厭葱韭以賔寡人久矣夫今老邪其欲干酒
肉之味邪其寡人亦有社稷之福邪徐無鬼
曰無鬼生於貧賤未嘗敢飲食君之酒肉將
采勞君也君曰何哉奚勞寡人曰勞君之神
與形武侯曰何謂邪徐無鬼曰天地之養也
一登高不可以爲長居下不耳以爲短君獨
爲萬乘之主以苦一國之民以養耳目口鼻
夫神者不自許也夫神者好和而惡姧夫姧
病也故勞之唯君所病之何也武侯曰欲見
先生久矣吾欲愛民而爲義偃兵其可乎徐
無鬼曰不可愛民害民之始也爲義偃兵造
兵之本也君自此爲之則殆不成凡成美惡
器也君雖爲仁義幾且僞哉形固造形成固
有伐變固外戰君亦必無盛鶴列於麗譙之
間無徒驥於錙壇之宫無藏逆於得無以巧
勝人無以謀勝人無以戰勝人夫殺人之士
民兼人之土地以養吾私與吾神者其戰不
知孰善勝之惡乎在君若勿已矣脩胷中之
誠以應天地之情而勿攖夫民死已脫矣君
將惡乎用夫偃兵哉
郭註天地均養不以爲君而恣之無極若苦
　民以養其耳目鼻口是違天地之平也神
　者不自許物與之耳與物共者和也私自
　許者奸也愛民之迹爲民所尚尚之爲愛
　愛己僞矣爲義則名彰名彰則競興競興
　則喪其眞矣父子君臣懷情相欺欲偃兵
　可得乎從無爲爲之乃成耳美成於前則
　僞生於後故成美者乃惡器也君爲仁義
　民將以僞繼之未肯爲眞也仁義有形故
　僞形必作成則顯也故有伐變謂失其常
　然鶴列陳兵也麗譙高樓也步兵曰徒但
　不當爲義愛民耳亦無爲盛兵走馬得中
　有逆則失矣無以巧勝人謂守其朴而朴
　各有所能則乎也無以謀勝人謂率其眞
　知而知各有所長則均也無以戰勝人謂
　以道應物物服而無勝名也不知以何爲
　善則雖剋非已勝若未能已則莫若脩已
　之誠便甲兵無所陳而非偃也
黄帝將見大隗乎具茨之山方明爲御昌㝢
驂乘張若謵朋前馬昆閽滑稽後車至於襄
城之野七聖皆迷無所問途適遇牧馬童子
問塗焉曰若知具茨之山乎曰然若知大隗
之所存乎曰然黄帝曰異哉小童非徒知具
茨之山又知大隗之所存請問爲天下小童
曰夫爲天下者亦若此而已矣又奚事焉予
少而自遊於六合之内予適有瞀茂病有長
者教予曰若乘日之車而遊於襄城之野今
予病少痊予又且復遊於六合之外夫爲天
下亦若此而已予又奚事焉黄帝曰夫爲天
下者則誠非吾子之事雖然請問爲天下小
童辭黄帝又問小童曰夫爲天下者亦奚以
異乎牧馬者哉亦去其害馬者而已矣黄帝
再拜稽首稱天師而退
郭註聖者名也名生而物迷矣雖欲之乎大
隗其可得乎爲天下者若此言各自若則無
事矣無事乃可以爲天下也乘日之車出作
入息也爲天下莫過自放任自放任矣物亦
奚攖焉故我無爲而民自化也夫事由民作
令民自得必有道也馬從過分爲害師夫天
然而去其過分則大隗至矣
知士無思慮之變則不樂辯士無談說之序
則不樂察士無凌誶信之事則不樂皆囿於
物者也招世之士興朝潮中民之士榮官筋
力之士矜難勇敢之士奮患兵革之士樂戰
枯槁之士宿名法律之士廣治禮樂之士敬
容仁義之士貴際農夫無草萊之事則不比
商賈無市井之事則不比庶人有旦暮之業
則勸百工有器械之巧則壯錢財不積則貪
者憂權勢不尤則夸者悲勢物之徒樂變遭
時有所用不能無爲也此皆順比於歲不物
於易者也馳其形性潜之萬物終身不反悲
夫
郭注不能自得於内而樂物於外故各以所
　樂囿之則萬物不召而自來非强之也興
　朝榮官以下言士之不同若此故當之者
　不可易其方也能同則事同所以相比業
　得其志故勸事非其巧則情物得所嗜而
　樂權勢生於事變凡此諸士用用各有時
　時用則不能自己也苟不遭時雖欲自用
　其可得乎故貴賤無常士之所能各有其
　極若四時之不可易耳當其時物順其倫
　次則各有用矣是以順歲則時序易性則
　不物物而不物非毁而何不守一家之能
　而之夫萬方以要時利故有匍匐而歸者
　所以悲也
莊子曰射者非前期而中謂之善射天下皆
羿也可乎惠子曰可莊子曰天下非有公是
也而各是其所是天下皆堯也可乎惠子曰
可莊子曰然則儒墨楊秉四與夫子爲五果
孰是邪或者若魯遽渠者邪其弟子曰我得
夫子之道矣吾能冬爨鼎而夏造冰矣魯遽
曰是直以陽召陽以隂召隂非吾所謂道也
吾示子乎吾道於是乎爲之調瑟廢一於堂
廢一於室鼓宫宫動鼓角角動音律同矣夫
或改調一弦於五音無當也鼓之二十五弦
皆動未始異於聲而音之君已且若是者邪
惠子曰今夫儒墨楊秉且方與我以辯相拂
以辭相鎮以聲而未始吾非也則奚若矣莊
子曰齊人蹢直子於宋者其命閽也不以完
其求鈃刑鍾也以束縛其求唐子也而未始
出域有遺類矣夫楚人寄而蹢閽者夜半於
無人之時而與舟人鬭未始離罹於岑而足
以造於怨也
郭註不期而誤中非善射也若謂謬中爲善
　射則天下皆謂之羿可乎言不可也若謂
　謬中者羿也則私自是者亦可謂堯矣莊
　子以此明妄中者非羿而自是者非堯若
　皆堯也則五子何爲復相非乎猶魯遽之
　自言鼓瑟俱亦以陽召陽而横自以爲是
　或改調一弦五音隨改無聲則無以相動
　有聲則非同不應今改此一弦而二十五
　弦皆改其以急緩爲調也遽以此夸其弟
　子然亦以同應同耳未獨能爲其事也五
　子各私所見而是其所是無用則曾遽之
　夸其弟子而未能相出也未始吾非者各
　自是也惠子便欲以此爲至莊子遂舉齊
　人蹢子於異國使閽者守之不保其全此
　齊人之不慈也然亦自以爲是故爲之而
　反以愛鍾器爲是束縛恐其破傷唐失也
　失亡其子而不能遠索遺其氣類而亦未
　始自非也又引楚人寄而蹢閽者言俱寄
　止而不能自投於高地岑岸也夜半獨上
　人船未離岸已共人鬭齊楚二人所行若
　此而未嘗自以爲非今五子自是豈異斯
　哉
莊子送塟過惠子之墓顧謂從者曰郢人堊
漫其鼻端若蠅翼使匠石斲之匠石運斤成
風聽而斲之盡堊而鼻不傷郢人立不失容
宋元君聞之召匠石曰嘗試爲寡人爲之匠
石曰臣則嘗能斲之雖然臣之質死久矣自
夫子之死也吾無以爲質矣吾無與言之矣
郭註運斤成風暝目恣手也非夫不動之質
忘言之對則雖至言妙斲而無所用之
管仲有病桓公問之曰仲父之病病矣可不
謂云至於大病則寡人惡乎屬國而可管仲
曰公誰欲與公曰鮑叔牙曰不可其爲人潔
廉善士也其於不己若者不比之又一聞人
之過終身不忘使之治國上且鉤乎君下且
逆乎民其得罪於君也將弗久矣公曰然則
孰可對曰勿已則隰朋可其爲人也上忘而
下畔愧不若黄帝而哀不已若者以德分人
謂之聖以財分人謂之賢以賢臨人未有得
人者也以賢下人未有不得人者也其於國
有不聞也其於家有不見也勿已則隰朋可
郭註上忘而下畔謂高而不亢哀不已若故
　無棄人若皆聞見則事鍾於己而羣下無
　所措手足故遺之可也未能盡遺故僅可
　也
吴王浮於江登乎狙之山衆狙見之恂然棄
而走逃於深蓁有一狙焉委蛇攫𢮞搔見巧
乎王王射之敏給搏捷矢王命相者趨促射
之狙執死王顧謂其友顔不疑曰之狙也伐
其巧恃其便以敖予以至此殛也戒之哉嗟
乎無以汝色驕人哉顔不疑歸而師董梧以
助鋤其色去樂辭顯三年而國人稱之
郭註敏疾也給續括也捷速也矢徃雖速狙
　猶能搏也國人稱之稱其忘巧遺色而任
　夫素朴也
南伯子綦隱几而坐仰天而嘘顔成子入見
曰夫子物之尤也形固可使若槁骸心固可
使若死灰乎曰吾嘗居山穴之中矣當是時
也田禾一覩我而齊國之衆三賀之我必先
之彼故知之我必賣之彼故鬻之若我而不
有之彼惡得而知之若我而不賣之披惡得
而鬻之
郭註賀其得賢也田禾一覩齊國三賀謂我
　先而賣之彼故知而鬻之心未盡於内而
　有迹於外故爲人所知實之所由䘮也
嗟乎我悲人之自喪者吾又悲夫悲人者吾
又悲夫悲人之悲者其後而日遠矣(道日加/進不爲)
(物/累)仲尼之楚楚王觴之孫叔敖執爵而立市
南宜僚受酒而祭曰古之人乎於此言矣
郭註古人飲酒於此率以言陳善納誨曰古
　見夫子非今人
曰丘也聞不言之言矣未之嘗言於此乎言
之市南宜僚弄丸而兩家之難解孫叔敖甘
寢秉羽而郢人投兵丘願有喙三尺彼之謂
不道之道此之謂不言之辯故德緫乎道之
所
郭註二子皆能爲無爲之爲何待吾言凡鳥
　喙長者多不能言夫子之言止此彼二子
　此夫子一自然
而言休乎知之所不知者矣道之所一者德
不能同也知之所不能知者辨不能舉也名
若儒墨而㐫矣
郭註先天太朴一而不分失道而後德既非
　人之所能知則雖有强辨亦不能舉以示
　今之以儒墨名者類同其所不能同舉其
　所不能舉
故海不辭東流大之至也聖人並包天地澤
及天下而不知誰氏是故生無爵死無謚實
不聚名不立此之謂大人狗不以善吠爲良
人不以善言爲賢而况爲大乎夫爲大不足
以爲大而况爲德乎夫大備矣莫若天地然
奚求焉而大備矣知大備者無求無失無棄
不以物易己也反己而不窮循古而不摩大
人之誠子綦有八子陳諸前召九方歅因曰
爲我相吾子孰爲祥九方歅曰梱也爲祥子
綦瞿然喜曰奚若曰梱也將與國君同食以
終其身
郭註有一而有氣有氣而有意有意而有圖
　有圖而有名有名而有形有形而有事有
　事而有約約决而時生時立而物生故氣
　相加而爲時約相加而爲期期相加而爲
　功功相加而爲得失得失相加而爲吉凶
　萬物相加而爲勝敗莫不發於氣通於道
　約於事正於時離於名成於法者也法之
　在此者謂之近其出化彼謂之遠近而至
　故謂之神遠而反故謂之明明者在此其
　光照彼其事形此其功成彼從此化彼者
　法也生法者我也成法者彼也
綦索然出涕曰吾子何爲以至於是極也九
方歅曰夫與國君同食澤及三族而况於父
母乎今夫子聞之而泣是禦福也子則祥矣
父則不祥子綦曰歅汝何足以識之而梱祥
邪盡於酒肉入於鼻口矣而何足以知其所
自來吾未嘗爲牧而祥生於奥未嘗好田而
鶉生於宎若勿怪何邪吾所與吾子遊者遊
於天地吾與之邀樂於天吾與之邀食於地
吾不與之爲事不與之爲謀不與之爲怪吾
與之乘天地之誠而不以物與之相攖吾與
之一委蛇而不與之爲事所宜今也然有世
俗之償焉凡有怪徵者必有怪行殆乎非我
與吾子之罪幾天與之也吾是以泣也無幾
何而使梱之於燕盜得之於道全而鬻之則
難不若刖之則易於是刖而鬻之於齊適當
渠公之街然身食肉而終
郭註夫所以怪出於不意故也吾所遊者不
　有所爲隨所遇於天地耳邀遇也怪異也
　循常任性脫然自爾斯不一也順而無擇
　有功於物物乃報之吾不爲功而償之何
　也無怪行而有怪徵故知其天命也夫爲
　而然者勿爲則已矣不爲而自至則不可
　奈何也故泣之後使梱於燕爲盜所得全
　恐其逃刖之則易售也
齧闕遇許由曰子將奚之曰將逃堯曰奚謂
邪曰夫堯畜畜然仁吾恐其爲天下笑後世
其人與人相食與夫民不難聚也愛之則親
利之則至譽之則勸致其所惡則散愛利出
乎仁義捐仁義者寡利仁義者衆夫仁義之
行唯且無誠且假夫禽貪者器是以一人之
斷制利天下譬之猶一覕(蒲結/切)也夫堯知賢
人之利天下也而不知其賊天下也夫唯外
乎賢者知之矣有暖姝者有濡需者有卷權
婁者所謂暖姝者學一先生之言則暖暖姝
姝而私自說悅也自以爲足矣而未知未始
有物也是以謂暖姝者也濡需者豕蝨是也
擇䟽鬛自以廣宫大囿奎蹄曲隈乳間股脚
自以爲安室利處不知屠者之一旦鼓臂布
草操煙火而己與豕俱焦也此以域進此以
域退此其所謂濡需者也卷婁者舜也羊肉
不慕蟻蟻慕羊肉羊肉羶也舜有羶行百姓
悅之故三徙成都至鄧之虛墟而十有萬家
堯聞舜之賢舉之童土之地曰冀得其來之
澤舜舉乎童土之地年齒長矣聦明衰矣而
不得休歸所謂卷婁者也是以神人惡衆至
衆至則不比不比則不利也故無所甚親無
所甚䟽抱德煬和以順天下此謂眞人於蟻
棄知於魚得計於羊棄意以目視目以耳聽
耳以心復心若然者其平也繩其變也循
郭註仁者爭尚之原故禍後世仁義既行將
　僞以爲之其跡可見則夫貪者將假斯器
　以獲其志若仁義各出其情則其斷制不
　止乎一人覕割也萬物萬形而以一劑割
　之則有傷也唯外賢則賢不僞矣暖姝者
　意盡形教豈知我之獨化於玄冥之境哉
　非有通變藐世之才而偷安乎一時之利
　者皆豕蟲也聖人之形不異凡人故耳目
　之用衰而精神常全若少而未成及長而
　衰則聖人之聖曾不崇朝可乎衆自至耳
　非好而致之明舜之所以有天下蓋出於
　不得已豈比而利之於民則蒙澤於舜則
　形勞蟻魚羊三者未能無其耳目心意故
　未能去繩而自平絶迹而玄會也
筆乘以目視目不以我視也以耳聽耳不以
　我聽也以心復心不以我復也人惟有我
　則不能循物而失其平者多矣耳目心皆
　任之而一無所與列子所謂廢心而用形
　者也有不如繩之平惟變之循者乎變言
　物之萬變也心與耳目並言即釋典以意
　與眼耳鼻舌身爲六根同意其平也繩其
　
　變也循王元澤本作其平也水其直也繩
　其變也循
古之眞人以天待之不以人入天古之眞人
得之也生失之也死得之也死失之也生藥
也其實堇也桔梗也雞癕雍也豕零也是時
爲帝者也何可勝言句踐也以甲楯三千棲
於會稽唯種也能知亡之所以存唯種也不
知其身之所以愁故曰鴟目有所週鶴脛有
所節解之也悲故曰風之過河也有損焉日
之過河也有損焉請只風與日相與守河而
河以爲未始其攖也恃源而徃者也故水之
守土也審影之守人也審物之守物也審故
目之於明也殆耳慈於聦也殆心之於殉也
殆凡能其於府也殆殆之成也不給改禍之
長也茲萃其反也縁功其果也待久而人以
爲己寳不亦悲乎故有亡國戮民無已不知
問是也
郭註居無事以待事事斯得以有事求無事
　事愈荒死生得失各隨其所居耳於生爲
　得於死或復爲失故當所需則無賤非其
　時則無貴貴賤有時誰能常也各適一時
　之用不能靡所不可則有時而失有時而
　失故有時而悲矣解去也夫有形者自然
　相與爲累唯外夫形者磨之而不磷猶風
　日過河實已損矣而不自覺所以不覺非
　不損也恃源徃也無意則止於分所以爲
　審有意則無涯故殆所以貴其無能而任
　其天然也萃聚也苟不能忘知則禍之長
　也多端矣反守其性則其功不作而成矣
　欲速則不果故曰其果也待久已寳謂有
　其知能也故亡戮之禍皆有其身之過不
　知問禍之所由由乎有心而脩心以救禍
　也
故足之於地也踐雖踐恃其所不蹍而後善
愽也人之知也少雖少恃其所不知而後知
天之所謂也知大一知大隂知大目知大均
知大方知大信知大定至矣大一通之大隂
解蟹之大目視之大均縁之大方體之大信
稽之大定持之盡有天循有照冥有樞始有
彼則其解之也似不解之者其知之也似不
知之也不知而後知之其問之也不可以有
崖而不可以無崖頡絜滑猾有實古今不代
而不可以虧則可不謂有大揚搉乎闔不亦
間是已奚惑然爲以不惑解惑復於不惑是
尚大不惑
郭註忘天地遺萬物然後蜩翼可得而知也
　况欲知天之所謂而可以不無其心哉大
　一道也大隂解之用其分内則萬事無滯
　也用萬物之自見亦大目也因其本性令
　各自得則大均也體之使各得其分則萬
　方俱得所以爲大方也命之所期無令越
　逸斯大信也眞不撓則自定故持之以大
　定斯不持也物未有無自然者循之則明
　無所作也至理有極但當冥之則得其樞
　要也始有之者彼也故我述而不作解任
　彼則彼自解解之無功故似不解用彼之
　知故似不知我不知則彼知自用彼知自
　用則天下莫不皆知也不可有崖應物直
　而無方也不可無崖各以其分也萬物雖
　頡滑不同而物物各自有實也各自有故
　不可相代不可以虧宜各盡分也搉而揚
　之有大限也若問其大搉則物有至分故
　忘己任物之理可得而知奚爲而惑若此
　也夫惑不可解故尚大不惑愚之至也聖
　人從而任之所以皇王殊迹隨世爲名也
　　則陽第二十五
則陽遊於楚夷節言之於王王未之見夷節
歸彭陽見王果曰夫子何不譚我於王王果
曰我不若公閱休彭陽曰公閱休奚爲者邪
曰冬則擉(測角/切)鱉於江夏則休乎山樊有過
而問者曰此予宅也夫夷節已不能而况我
乎吾又不若夷節夫夷節之爲人也無德而
有知不自許以之神其交固顛冥乎富貴之
地非相助以德相助消也夫凍者假衣於春
暍者反冬乎冷風夫楚王之爲人也形尊而
嚴其於罪也無赦如虎非夫佞人正德其孰
能撓焉故聖人其窮也使家人忘其貧其達
也使王公忘爵禄而化卑其於物也與之爲
娱矣其於人也樂物之通而保己焉故或不
言而飲人以和與人並立而使人化父子之
宜彼其記乎歸居而一間其所施其於人心
者若是其遠也故曰待公閱休
郭註王果言公閲休之爲人以抑彭陽之進
　趨也言己不若夷節之好富貴能交結意
　盡形名任知以干上也相助消者言苟進
　故德薄而名消也凍暍之喻言已順四時
　之施不能赴彭陽之意也聖人淡然無欲
　樂足於所遇不以侈靡爲貴而以道德爲
　榮故其家人不識貧之可苦輕爵禄而重
　道德超然坐忘不覺榮之在身故使王公
　失其所以爲高與之爲娱不以爲物自苦
　也樂物保己通彼而不喪我也人各自得
　斯飲和矣豈待言哉並立而化望風而靡
　使彼父父子子各歸其所是施同天地之
　德故間靜而不二也曰待公閲休欲其釋
　楚王而從閲休將以靜泰之風鎮其動心
　也
聖人達綢繆周盡一體矣而不知其然性也
復命摇作而以天爲師人則從而命之也憂
乎知而所行恒無幾時其有止也若之何生
而美者人與之鑑不告則不知其美於人也
若知之若不知之若聞之若不聞之其可喜
也終無己人之好之亦無己性也聖人之愛
人也人與之名不告則不知其愛人也若知
之若不知之若聞之若不聞之其愛人也終
無己人之安之亦無己性也
郭註達綢繆所謂玄通也周盡一體無内外
　而皆洞照也不知其然而然非性而何摇
　者自摇作者自作莫不復命而師其天然
　也此非赴名而高其迹率性而動其迹自
　高故人不能下其名也任知而行則憂患
　相繼鑑鏡也鑑物無私故人美之夫鑑者
　豈知鑑而鑑邪生而可鑑則人謂之鑑耳
　若人不相告則莫知其美於人譬之聖人
　人與之名也鑑之可喜由於無情不問知
　與不知聞與不聞來即鑑之故終無已若
　鑑由聞知則有時而廢也性所不好豈能
　久照聖人無愛若鏡耳然而事濟於物故
　人與之名若人不相告則莫知其愛人也
　蕩然以百姓爲芻狗而道合於愛人故能
　無已若愛人由乎聞知則有時而衰非性
　之所安胡能久也
舊國舊都望之暢然雖使丘陵草木之緡入
之者十九猶之暢然况見見聞聞者也以十
仞之臺縣玄衆間者也冉相氏得其環中以
隨成與物無終無始無幾無時日與物化者
一不化者也闔嘗舍之夫師天而不得師天
與物皆殉其以爲事也若之何夫聖人未始
有天未始有人未始有始未始有物與世偕
行而不替所行之備而不洫(况域/切)其合之也
若之何湯得其司御門尹登恒爲之傅之從
師而不囿得其隨成爲之司其名之名嬴法
得其兩見仲尼之盡慮爲之傅之容成氏曰
除日無歲無内無外
郭註得舊猶暢然况得性乎緡合也見所嘗
　見聞所嘗聞而猶暢然况體其體用其性
　也衆之所習雖危猶閒况聖人無危乎冉
　相氏古之聖王也居空以隨物而物自成
　與物無終無始忽然俱徃日與物化故常
　無我常無我故常不化也夫爲者何不試
　舍其所爲乎唯無所師乃得師天師天猶
　未免於殉奚足事哉師天猶不足稱事况
　又不斯耶必至於天人始物都無乃冥合
　也故湯委之百官而不與焉任其自聚非
　囿之也縱其自散非解之也司御之屬亦
　能隨物之自成而湯得之所以名寄於物
　而功不在己名法者己過之迹非適足也
　故曰嬴然無心者寄治於羣司則其名迹
　並見於彼仲尼曰天下何思何慮慮已盡
　矣若有纖芥之慮豈得寂然不動應感無
　窮以輔萬物之自然耶容成子曰除日無
　歲今所以有歲而存日者爲有死生故也
　若無死無生則歲日之計除矣無死我則
　無内外也
魏瑩罃與田侯牟約田侯牟背之魏瑩怒將
使人刺之犀首聞而耻之曰君爲萬乘之君
也而以匹夫從讎衍請受甲二十萬爲君攻
之虜其人民係其牛馬使其君内熱發於背
然後拔其國忌也出走然後抶尺其背折其
脊季子聞而耻之曰築十仞之城城者既十
仞矣則又壞之此胥靡之所苦也今兵不起
七年矣此王之基也衍亂人不可聽也華子
聞而醜之曰善言伐齊者亂人也善言勿伐
者亦亂人也謂伐與不伐亂人也者又亂人
也君曰然則若何曰君求其道而已矣惠子
聞之而見戴晋人戴晋人曰有所謂蝸者君
知之乎曰然有國於蝸之左角者曰觸氏有
國於蝸之右角者曰蠻氏時相與爭地而戰
伏尸數萬逐北旬有五日而後反君曰噫其
虛言與曰臣請爲君實之君以意在四方上
下有窮乎君曰無窮曰知遊心於無窮而反
在通達之國若存若亡乎君曰然曰通達之
中有魏於魏中有梁於梁中有王王與蠻氏
有辯乎君曰無辯客出而君惝然若有亡也
客出惠子見君曰客大人也聖人不足以當
之惠子曰夫吹筦也猶有嗃也吹劒首者吷
而已矣堯舜人之所譽也道堯舜於戴晋人
之前譬猶一吷也
郭註蝸至微而有兩角誠知所非者若此之
　細也則天下無爭矣人迹所及爲通達謂
　四海之内也今自以四海爲大然計在無
　窮之中若有若無也王與蠻氏俱有限之
　物耳有限則不問大小俱不得與無窮者
　計也雖天地共在無窮之中皆蔑如也况
　魏中之梁梁中之王而足爭哉惝然若亡
　自悼所爭者細也辟猶一吷言曾不足聞
　也
孔子之楚舍於蟻丘之漿其鄰有夫妻臣妾
登極者子路曰是稯稯揔何爲者邪仲尼曰
是聖人僕也是自埋於民自藏於畔其聲銷
其志無窮其口雖言其心未嘗言方且與世
違而心不屑與之俱是陸沈者也是其市南
宜僚邪子路請徃召之孔子曰已矣彼知丘
之著於己也知丘之適楚也以丘爲必使楚
王之召己也彼且以丘爲佞人也夫若然者
其於佞人也羞聞其言而况親見其身乎而
何以爲存子路徃視之其室虛矣
郭註埋於民與民同也藏於畔進不榮華退
　不枯槁也其聲消損其名也其志無窮規
　長生也所言者皆世言而心與世異人中
　隱者譬無水而沉也著明也何以爲存謂
　不如舍之以從其志其室虛果逃去也
長梧封人問子牢曰君爲政焉勿鹵莽治民
焉勿滅裂昔予爲禾耕而鹵莽之則其實亦
鹵莽而報予芸而滅裂之其實亦滅裂而報
予予來年變齊去聲深其耕而熟耰之其禾
繁以滋予終年厭飱莊子聞之曰今人之治
其形理其心多有似封人之所謂遁其天離
其性滅其情亡其神以衆爲故鹵莽其性者
欲惡之孽爲性萑丸葦蒹葭始萌以扶吾形
尋擢吾性並潰漏發不擇所出漂疽疥癰内
熱溲膏是也
郭註鹵莽滅裂輕脫未略不盡其分也變齊
　功盡其分無所不至也夫遁離滅亡以衆
　爲之所致也若各致其極則何患萑葦害
　禾稷欲惡傷正性形扶䟽則神氣傷以欲
　惡引性不止於當並潰以下此鹵莽之報
　也故治性者安可以不齊其至分
柏矩學於老聃曰請之天下遊老聃曰已矣
天下猶是也又請之老聃曰汝將何始曰始
於齊至齊見辜人焉推而强之解朝服而幕
之號天而哭之曰子乎子乎天下有大菑子
獨先離之曰莫爲盜莫爲殺人榮辱立然後
覩所病貨財聚然後覩所爭今立人之所病
聚人之所爭窮困人之身使無休時欲無至
此得乎古之君人者以得爲在民以失爲在
己以正爲在民以枉爲在己故一形有失其
形者退而自責今則不然匿爲物而愚不識
大爲難而罪不敢重爲任而罰不勝遠其途
而誅不至民知力竭則以僞繼之日出多僞
士民安取不僞夫力不足則僞知不足則欺
財不足則盜盜竊之行於誰責而可乎
郭註殺人大菑謂自此以下事大菑既有則
　雖戒以莫爲其可得乎各自得則無榮辱
　得失紛紜故榮辱立榮辱立則夸其所謂
　辱而跂其所謂榮矣奔馳乎夸跂之間非
　病而何若以知足爲富將何爭乎上有所
　好則下不能安其本分君莫之失則民自
　得君莫之枉則民自正夫物之形性何爲
　而失哉皆由人君撓之以至斯患耳故自
　責也反其性匿也用其性顯也故爲物所
　顯則皆識爲物所易則皆敢輕其所任則
　皆勝適其足力則皆至民知力竭則以僞
　繼之將以避誅罰也主日興僞士於何許
　得其眞乎誰責言當責上也
蘧伯玉行年六十而六十化未嘗不始於是
之而卒詘之以非也未知今之所謂是之非
五十九非也萬物有乎生而莫見其根有乎
出而莫見其門人皆尊其知之所知而莫知
恃其知之所不知而後知可不謂大疑乎已
乎已乎且無所逃此則所謂然與然乎
郭註化謂順世而不係於彼我順物而暢物
　情之變然也物情之變未始有極無根無
　門忽爾自然故莫見唯無其生無其出者
　爲能覩其門而測其根也我所不知物有
　知之者矣故用物之知則無所不知獨任
　我知知其寡矣今不恃物以知而自尊其
　知則物不告我非大疑而何不能用彼則
　寄身無地自謂然者天下未之然也
仲尼問於太史大弢伯常騫狶韋曰夫衛靈
公飲酒湛樂不聽國家之政田獵畢弋不應
諸侯之際其所以爲靈公者何邪大弢曰是
因是也伯常騫曰夫靈公有妻三人同濫而
浴史鰌奉御而進所搏幣而扶翼其慢若彼
之甚也見賢人若此其肅也是其所以爲靈
公也狶韋曰夫靈公也死卜葬於故墓不吉
卜葬於沙丘而吉掘之數仞得石槨焉洗而
視之有銘焉曰不馮憑其子靈公奪而里(一/作)
(埋)之夫靈公之爲靈也久矣之二人何足以
識之
郭註靈無道之謚男女同浴此無禮也以鰌
　爲賢而奉御之勞故搏幣而扶翼之使不
　得終禮此所以爲肅賢也幣者奉御之物
　欲以肅賢補其私慢靈有二義亦可謂善
　故仲尼問焉子謂蒯聵言不憑其子靈公
　將奪汝處也夫物皆先有其命故來事可
　知是以凡所爲者不得不爲凡所不爲者
　不可得爲而愚者以爲爲之在己不亦妄
　乎徒識已然之見事耳未知已然之出於
　自然也
少知問於大公調曰何謂丘里之言大公調
曰丘里者合十姓百名而以爲風俗也合異
以爲同散同以爲異今指馬之百體而不得
馬而馬係於前者立其百體而謂之馬也是
故丘山積卑而爲高江河合水而爲大大人
合並而爲公是以自外入者有主而不執由
中出者有正而不距四時殊氣天不賜故歲
成五官殊職君不私故國治文武大人不賜
故德備萬物殊理道不私故無名無名故無
爲無爲而無不爲時有終始世有變化禍福
淳淳至有所拂者而有所宜自殉殊面有所
正者有所差比於大澤百材皆度觀乎大山
木石同壇此之謂丘里之言少知曰然則謂
之道足乎大公調曰不然今計物之數不止
於萬而期曰萬物者以數之多者號而讀之
也是故天地者形之大者也隂陽者氣之大
者也道者爲之公因其大以號而讀之則可
也已有之矣乃將得比哉則若以斯辯譬猶
狗馬其不及遠矣
郭註大人無私於天下則天下之風一也自
　外入者大人之化由中出者民物之性性
　各得正故民無違心化必至公故主無所
　執所以能合丘里而並天下一萬物而夷
　群異也殊氣自有故能常有若本無之而
　由天賜則有時而廢殊職自有其才故任
　之耳非私而與之文者自文武者自武非
　大人所賜也若由賜而能則有時而闕矣
　豈惟文武凡性皆然名止於實故無爲實
　各自爲故無不爲時世有變無心者斯順
　禍福淳淳流行反覆也於此爲戾於彼或
　宜各自信其所是不能離也正於此者或
　差於彼比於大澤無棄材也觀乎太山合
　異以爲同也言於丘里則天下可知有數
　之物不止於萬况無數之數謂道而足耶
　物得以通通物無私而强字之曰道所謂
　道可道也名已有矣故乃將無可得而比
　耶今名之辯無不及遠矣故謂道猶未足
　也必在乎無名無言之域而後至焉雖有
　名故莫之比也
少知曰四方之内六合之裏萬物之所生惡
起大公調曰隂陽相照相蓋相治四時相代
相生相殺欲惡去就於是橋起雌雄片合於
是庸有安危相易禍福相生緩急相摩聚散
以成此名實之可紀精之可志也隨序之相
理橋運之相使窮則反終則始此物之所有
言之所盡知之所至極物而已覩道之人不
隨其所廢不原其所起此議之所止少知曰
季眞之莫爲接子之或使二家之議孰正於
其情孰徧於其理大公調曰雞鳴狗吠是人
之所知雖有大知不能以言讀其所自化又
不能以意其所將爲斯而析之精至於無倫
大至於不可圍或之使莫之爲未免於物而
終以爲過或使則實莫爲則虛有名有實是
物之居無名無實在物之虛可言可意言而
愈䟽未生不可忌已死不可徂(一作/咀)死生非
遠也理不可覩或之使莫之爲疑之所假吾
觀之本其徃無窮吾求之末其來無止無窮
無止言之無也與物同理或使莫爲言之本
也與物終始道不可有有不可無道之爲名
所假而行或使莫爲在物一曲夫胡爲於大
方言而足則終日言而盡道言而不足則終
日言而盡物道物之極言默不足以載非言
非默議其有極
郭註問物之所起或謂道能生之也隂陽四
　時皆其自爾非無所生凡此事故云爲趣
　舍近起於隂陽之相照四時之相代過此
　以徃至於自然自然之故誰知所以其相
　理相使皆物之所有自然而然耳非無能
　有之也物表無所復有故言知不過極物
　也廢起皆自爾無所原隨也此議之所止
　謂極於自爾故無議也季眞曰道莫爲接
　子曰道或使或使者有使物之功也夫物
　有自然非爲之所能也由斯而觀季眞之
　言當也至精至大皆不爲而自爾物有相
　使亦自爾也故莫之爲者未爲非物凡物
　云云皆由莫爲而過去或使則實實自使
　之莫爲則虛無使之也居指名實之所在
　物之所在其實至虛意言愈䟽故求之於
　言意之表而後至焉突然自生吾不能禁
　忽然自死吾不能違近在身中猶莫見其
　自爾而欲憂之此或使莫爲二者世所至
　疑也物理無窮故其言無窮然後與物同
　理也與物終始者常不爲而自然也道不
　能使有而有者常自然也故曰道不可有
　有不可無物所由而行故假名曰道胡爲
　大方者舉一隅便可知也求道於言意之
　表則足不能忘言而存意則不足道物之
　極常莫爲而自爾不在言與不言極於自
　爾非言默所議也
　　　物第二十六
外物不可必故龍逢誅比干戮箕子狂惡來
死桀紂亡人主莫不欲其臣之忠而忠未必
信故伍員云流於江萇弘死於蜀藏其血三
年而化爲碧人親莫不欲其子之孝而孝未
必愛故孝己憂而曾參悲木與木相摩則然
金與火相守則流隂陽錯行則天地大絯該
於是乎有雷有霆水中有火乃焚大槐有甚
憂兩陷而無所逃螴陳蜳惇不得成心若縣
於天地之間慰暋沈屯利害相摩生火甚多
衆人焚和月固不勝火於是乎有隤頽然而
道盡
郭註善惡所致俱不可必藏血化碧精誠之
　至也忠未必信孝未必愛是以至人無心
　而應物唯變所適雷霆水火焚槐所謂錯
　行也苟不能忘形則隨形所遭而陷於憂
　樂左右無宜也矜之愈重則所在爲難莫
　知所守故不得成縣於天地之間所希跂
　者高而闊也慰暋沈屯則非清夷平暢也
　生火内熱也遺利則和若利害存懷其和
　焚矣月不勝火者大而黯則多累小而明
　則知分也唯潰然無矜遺形自得道乃盡
　也
莊周家貧故徃貸粟於監河侯監河侯曰諾
我將得邑金將貸子三百金可乎莊周忿然
作色曰周昨來有中道而呼者周顧視車轍
中有鮒魚焉周問之曰鮒魚來子何爲者耶
對曰我東海之波臣也君豈有斗升之水而
活我哉周曰諾我且南遊吴越之王激西江
之水而迎子可乎鮒魚忿然作色曰吾失我
常與我無所處吾得斗升之水然活耳君乃
言此曾不如早索於枯魚之肆
郭註言當理無小苟其不當雖大何益
任公子爲大鉤巨緇五十犗界以爲餌蹲乎
會稽投竿東海旦旦而釣期年不得魚已而
大魚食之牽巨鉤錎陷没而下騖揚而奮鬐
白波若山海水震蕩聲侔鬼神憚赫千里任
公子得若魚離而腊昔之自制浙河以東蒼
梧以北莫不厭若魚者已而後世輇荃才諷
說之徒皆驚而相告也夫揭竿累(力追/切)趣灌
瀆守鯢鮒其於得大魚難矣飾小說以干縣
令其於大達亦遠矣是以未嘗聞任氏之風
俗其不可與經於世亦遠矣
郭註言志趣不同故經世之宜小大各有所
　適也
儒以詩禮發冢大儒臚傳曰東方作矣事之
何若小儒曰未解裙襦口中有珠詩固有之
曰青青之麥生於陵陂生不布施死何含珠
爲接其鬢壓其顔誨儒以金椎控其頤徐别
其頰無傷口中珠
郭註詩禮者先王之陳迹也苟非其人道不
　虛行故夫儒者乃有用之爲奸則迹不足
　恃也
老萊子之弟子出薪遇仲尼反以告曰有人
於彼脩上而趍促下末僂而後耳視若營四
海不知其誰氏之子老萊子曰是丘也召而
來仲尼至曰丘去汝躬矜與汝容知斯爲君
子矣仲尼揖而退蹙然改容而問曰業可得
進乎老萊子曰夫不忍一世之傷而驁萬世
之患抑固窶邪亡其略弗及邪惠以歡爲鷔
終身之醜中民之行進焉耳相引以名相結
以隱與其譽堯而非桀不如兩忘而閉其所
譽反無非傷也動無非邪也聖人躊躇以興
事以每成功奈何哉其載焉終矜爾
郭註長上促下耳却近後而上僂視之儡然
　似營他人事者謂仲尼能遺形去知故以
　爲君子揖而退受其教也業可得進者設
　問之令老萊明其不可進也一世爲之則
　其迹萬世爲患故不可輕也抑固窶邪亡
　其略弗及邪言直任之則民性不窶而皆
　自有略無不及之事也惠之而歡者無惠
　則醜矣然惠不可長故一惠終身醜也中
　民之行進者言其易進則不可妄惠之也
　隱括進之謂也閉者閉塞也反傷動邪者
　順之則全靜之則正也事不遠本故其功
　每成矜不可載故遺而弗有也
宋元君夜半而夢人被髮闚阿門曰予自宰
路之淵予爲清江使河伯之所漁者余且得
予元君覺使人占之曰此神龜也君曰漁者
有余且乎左右曰有君曰令余且會朝明日
余且朝君曰漁何得對曰且之網得白龜焉
其圓五尺君曰獻若之龜龜至君再欲殺之
再欲活之心疑卜之曰殺龜以卜吉乃刳龜
七十二鑽而無遺筴仲尼曰神龜能見夢於
元君而不能避余且之網知能七十二鑽而
無遺筴不能避刳腸之患如是則知有所困
神有所不及也雖有至知萬人謀之魚不畏
網而畏鵜鶘去小知而大知明去善而自善
矣嬰兒生無石師而能言與能言者處也
郭註神知之不足恃也如是夫唯靜然居其
　所能而不營於外者爲全不用其知而用
　衆謀猶網無情故得魚也小知自私大知
　任物去善則善無所慕善無所慕則善者
　不矯而自善也如嬰兒之言汎然無習而
　自能者非跂而學彼也
惠子謂莊子曰子言無用莊子曰知無用而
始可與言用矣夫地非不廣且大也人之所
用容足耳然則厠足而墊之致黄泉人尚有
用乎惠子曰無用莊子曰然則無用之爲用
也亦明矣
郭註聖應其内當事而發已言其外以暢事
情情暢則事通外明則内用相須之理然
也
莊子曰人有能遊且得不遊乎人而不能遊
且得遊乎夫流遁之志决絶之行噫其非至
知厚德之任與覆墜而不反火馳而不顧雖
相與爲君臣時也易世而無以相賤故曰至
人不留行焉夫尊古而卑今學者之流也且
且以狶韋氏之流觀今之世夫孰能不波唯
至人乃能遊於世而不僻順人而不失己彼
教不學承意不彼
郭註性之所能不得不爲也性所不能不得
　强爲聖人唯莫之制則同焉皆得而不知
　所以得德非至厚則莫能任其志行而信
　其殊能也覆墜火馳言人之所好不避是
　非死生以之也易世而無以相賤所以爲
　人齊同至人無留行唯所遇而因之故能
　與化俱也古無所尊今無所卑而學者尊
　古而卑今失其原矣隨時因物乃平泯也
　至人當時應務所在爲正故曰遊於世而
　不僻本無我我何失焉故曰順人而不失
　己教因彼性非學也故曰彼教不學彼意
　自然承而用之則萬物各至其我故曰承
　意不彼
目徹爲眀耳徹爲聦鼻徹爲顫羶口徹爲甘
心徹爲知知徹爲德凡道不欲壅壅則哽哽
而不止則跈(女展/切)跈則衆害生物之有知者
恃息其不殷非天之罪天之穿之日夜無降
人則顧塞其竇胞有重閬心有天遊室無空
虛則婦姑勃豀心無天遊則六鑿相攘大林
丘山之善於人也亦神者不勝德溢乎名名
溢乎暴謀稽乎誸賢知出乎爭柴生乎守官
事果乎衆宜春雨日時草木怒生銚挑鎒耨
於是乎始修草木之到植者過半而不知其
然
郭註當通而塞則理有不泄而相騰踐也生
　起也凡根生者無知亦作恃息也殷當也
　息不由知由知然後失當失當而後不通
　故知恃息息不恃知也然知欲之用制之
　由人非不得已之符也天穿無降者通理
　有常運也人塞其竇者無情任天竇乃開
　也閬空曠也天遊遊不係也勃豀爭處也
　攘逆也大林丘山之善者自然之理有寄
　物而通也德溢乎名者名高則利深故脩
　德者過其當也名溢乎暴者禁暴則名美
　於德也誸急也謀稽乎誸者急而後考其
　謀也知出乎爭者平徃則無用知也柴塞
　也官事果乎衆宜者衆之所宜者不一故
　官事立也草木生而銚鎒脩者事物之生
　皆有由也到植不知其然者事由理發故
　不覺也
靜然可以補病眥𡟬可以休老寧可以止遽
雖然若是勞者之務也非佚者之所未嘗過
而問焉聖人之所以駴駭天下神人未嘗過
而問焉賢人所以駴世聖人未嘗過而問焉
君子所以駴國賢人未嘗過而問焉小人所
以合時君子未嘗過而問焉
郭註補病非不病也休老非不老也止遽非
　不遽也若是猶有勞故佚者超然不顧神
　人即聖人也聖言其外神言其内趨舍各
　有分高下各有等故不相問也
筆乘皆𡟬舊解目病也須溪云靜非藥也然
　可以補病目無所見雖病也而可以休老
　不知眥𡟬蓋養生家之術耳按眞誥云時
　以手按目四眥令見光分明是檢眼神之
　道久爲之見百靈老形之兆發於目眥披
　𡟬皺紋可以沐浴老容
演踐門有親死者以善毁爵爲官師其黨人
毁而死者半堯與許由天下許由逃之湯與
務光務光怒之紀他聞之帥弟子而踆於窾
水諸侯弔之三年申徙狄因以踣赴河
郭註慕賞而孝去眞遠矣斯尚賢之過也其
　波蕩傷性遂至於踣河
荃者所以在魚得魚而忘荃蹄者所以在兔
得兔而忘蹄言者所以在意得意而忘言吾
安得夫忘言之人而與之言哉
郭註至於兩聖無意乃都無所言也



荘子翼卷之六










莊子翼卷之七纓三
　　寓言第二十七
寓言十九重言十七巵言日出和以天倪寓
言十九藉外論之親父不爲其子媒親父譽
之不若非其父者也非吾罪也人之罪也與
己同則應不與己同則反同於己爲是之異
於己爲非之重言十七所以己言也是爲耆
艾年先矣而無經緯本末以期年耆者是非
先也人而無以先人無人道也人而無人道
是之謂陳人巵言日出和以天倪因以曼衍
所以窮年不言則齊齊與言不齊言與齊不
齊也故曰無言言無言終身言未嘗言終身
不言未嘗不言有自也而可有自也而不可
有自也而然有自也而不然惡乎然然於然
惡乎不然不然於不然惡乎可可於可惡乎
不可不可於不可物固有所然物固有所可
無物不然無物不可非巵言日出和以天倪
孰得其久萬物皆種也以不同形相禪始卒
若環莫得其倫是謂天均天均者皆天倪也
郭註寄之他人則十言而九見信世之所重
　則十言而七見信巵滿則傾空則仰非持
　故也况之於言因物隨變唯彼之從故曰
　日出日出謂日新也日新則盡其自然之
　分自然之分盡則和也言出於己俗多不
　受故借外耳肩吾連叔之類皆所借也父
　父之譽子誠多不信時有信者輒以常嫌
　見疑故借外論之己雖信而懷常疑者猶
　不受寄之他人則信之人之聽有斯累也
　同則應不同則反互相非也三異同處而
　二異訟其所取是必於不訟者俱異耳而
　獨信其是非借外而何重言以其耆艾故
　俗共重之雖使言不借外猶十信其七夫
　耆艾者年在物先耳其餘本末無以待人
　則非所以先也期待也此直陳久之人耳
　而俗便共信之此俗之所以安故習常也
　夫自然有分而是非無主無主則曼衍矣
　誰能定之哉故曠然無懷因而任之所以
　各終其天年也付之與物而就用其言則
　彼此是非居然自齊若不能因彼而立言
　以齊之則我與物復不齊矣言彼所言故
　雖有言而我竟不言也自由也由彼我之
　情偏故有可不可而物各自然各自可統
　而言之則無可無不可無可無不可而至
　也唯言隨物制而任其天然之分者能無
　天落雖變化相代其氣則一於今爲始於
　昨爲卒皆理自爾故莫得其倫是謂天均
　天均齊者豈妄哉皆天然之分也
莊子謂惠子曰孔子行年六十而六十化始
時所是卒而非之未知今之所謂是之非五
十九非也惠子曰孔子勤志服知也莊子曰
孔子謝之矣而其未之嘗言孔子云夫受才
乎大本復靈以生鳴而常律言而當法利義
陳乎前而好惡是非直服人之口而已矣使
人乃以心服而不敢蘁(五各/反)立定天下之定
已乎已乎吾且不得及彼乎
郭註隨年隨化與時俱也時變則俗情亦變
　乘物以游心者豈異於俗哉變者不停是
　不可常謂孔子勤志服膺而後知非能任
　其自化也此明惠子不及聖人之韻遠矣
　孔子謝變化之自爾非知力之所爲故隨
　時任物而不造言也若役其材知而不復
　其本靈則生亡矣鳴者律之所生言者法
　之所出而法律者衆之所爲聖人就用之
　耳故無不當而未之嘗言未之嘗爲也服
　用也我無言也我之所言直用人之口耳
　好惡是非義利之陳未始岀吾口也口所
　以宣心故用衆人之口則衆人之心用矣
　我順衆心則衆心信矣誰敢逆立哉因天
　下之自定而定之又何爲乎因而乘之故
　無不及也
曾子再仕而心再化曰吾及親仕三釜而心
樂後仕三千鍾不洎既吾心悲弟子問於仲
尼曰若參者可謂無所縣其罪乎曰既已縣
矣夫無所縣者可以有哀乎被視三釜三千
鍾如觀一作鶴雀蚊虻相過乎前也
郭註洎及也縣係也謂參仕以爲親無係禄
　之罪既以縣矣謂係於禄以養也夫養親
　以適不問其具若能無係則不以貴賤經
　懷而平和恬暢盡色養之宜矣彼謂無係
　也夫無係者視榮禄若蚊虻鳥雀之在前
　而過去耳豈有哀樂於其間哉
顔成子游謂東郭子綦曰自吾聞子之言一
年而野二年而從三年而通四年而物五年
而來六年而鬼入七年而天成八年而不知
死不知生九年而大妙生有爲死也勸公以
其死也有自也而生陽也無自也而果然乎
惡乎其所適惡乎其所不適天有歷數地有
人據吾惡乎求之莫知其所終若之何其無
命也莫知其所始若之何其有命也有以相
應也若之何其無鬼邪無以相應也若之何
其有鬼邪
郭註野外權利也從不自專也通通彼我也
　物與物同也來自得也鬼入外形骸也天
　成無所復爲也不知死生所遇皆妙而安
　也妙善也善惡同故無徃而不冥此言久
　聞道知天籟之自然將忽然自忘則穢累
　日去以至於盡耳生而有爲則喪其生自
　由也由有爲故死由私其生故有爲今所
　以勸公者以其死之由私耳夫生之陽遂
　以其絶迹無爲而忽然獨爾非由有也然
　而果然故無適無不適而後皆適皆適而
　至也天地皆已自足理必自終不由於知
　非命如何不知其所以然而然謂之命似
　若有意也故又遣命之名以明其自爾而
　後命理全也理必有應若有神靈以致也
　理自相應不由於故則雖相應而無靈也
衆罔兩問於景影曰若向也俯而今也仰向
也括而今也被髮向也坐而今也起向也行
而今也止何也景曰叟叟也奚稍問也予有
而不知其所以予蜩甲也蛇蛻也似之而非
也火與日吾屯豚也隂與夜吾代也彼吾所
以有待耶而况乎以有待者乎彼來則我與
之來彼徃則我與之徃彼强陽則我與之强
陽强陽者又何以有問乎
郭註運動自爾無所稍問自爾故不知所以
　影似形而非形推而極之則今之所謂有
　待者卒至於無待而獨化之理彰矣直自
　强陽運動相隨徃來耳無竟不可問也
陽子居南之沛老聃西遊於秦邀於郊至於
梁而遇老子老子中道仰天而嘆曰始以汝
爲可教今不可也陽子居不答至舍進盥漱
巾櫛脫屨户外膝行而前曰向者弟子欲請
夫子夫子行不間是以不敢今間矣請問其
故老子曰而睢睢灰盱盱吁而誰與居大白
若辱盛德若不足陽子居蹵(子六/切)然變容曰
敬聞命矣其徃也舍者迎將其家公執席妻
執巾櫛舍者避席煬漾者避竈其反也舍者
與之爭席矣
郭註睢睢盱盱跋扈之貌人將畏難而䟽遠
　也尊形自異故憚而避之去其矜夸故與
　之爭席
　　讓王第二十人
堯以天下讓許由許由不受又讓於子州支
父子州支父曰以我爲天子猶之可也雖然
我適有幽憂之病方且治(平/聲)之未暇治天下
也夫天下至重也而不以害其生又况他物
乎唯無以天下爲者可以託天下也舜讓天
下於子州支伯子州支伯曰予適有幽憂之
病方且治之未暇治天下也故天下大器也
而不以易生此有道者之所以異乎俗者也
舜以天下讓善卷善卷曰余立於宇宙之中
冬日衣皮毛夏日衣葛絺春耕種形足以勞
動秋收歛身足以休食日出而作日入而息
逍遥於天地之間而心意自得吾何以天下
爲哉悲夫子之不知余也遂不受於是去而
入深山莫知其處舜以天下讓其友石户之
農石户之農曰捲捲權乎后之爲人葆力之
士也以舜之德爲未至也於是夫負妻戴携
子以入於海終身不反也大王亶父居邠狄
人攻之事之以皮帛而不受事之以犬馬而
不受事之以珠玉而不受狄人之所求者土
也也大王亶父曰與人之兄居而殺其弟與
人之父居而殺其子吾不忍也子皆勉居矣
爲吾臣與爲狄人臣奚以異且吾聞之不以
所用養害所養因杖筴而去之民相連而從
之遂成國於岐山之下夫大王亶父可謂能
尊生矣能尊生者雖貴富不以養傷身雖貧
賤不以利累形今世之人居高官尊爵者皆
重失之見利輕亡其身豈不惑哉越人三世
弑其君王子搜患之逃乎丹穴而越國無君
求王子搜不得從之丹穴王子搜不肯出越
人董之以艾乘以王輿王子搜援綏登車仰
天而呼曰君乎君乎獨不可以舍我乎王子
搜非惡爲君也惡爲君之患也若王子搜者
可謂不以國傷生矣此固越人之所欲得爲
君也
吕註三代之季父子兄弟爭有天下更相殘
　害所謂士者危身輕生以干澤此讓王之
　篇所以作也許由支父之徒皆不以天下
　易其生者揚雄以爲先哲堯襌舜之重則
　不輕於由也所謂重者得不以其歷試而
　後授之以天下乎殊不知堯之所以得舜
　者不在於歷試歷試者與人同而已所謂
　暴之於人是也使由無避堯之意安知其
　試之不如舜乎
韓魏相與爭侵地子華子見昭僖侯昭僖侯
有憂色子華子曰今使天下書銘於君之前
書之言曰左手攫(俱縛/切)之則右手廢右手攫
之則左手廢然而攫之者必有天下君能攫
之乎昭僖侯曰寡人不攫也子華子曰甚善
自是觀之兩臂重於天下也身亦重於兩臂
韓之輕於天下亦遠矣今之所爭者其輕於
韓又遠君固愁身傷生以憂戚不得也昭僖
侯曰善哉教寡人者衆矣未嘗得聞此言也
子華子可謂知輕重矣
吕註昭僖侯能用子華之言而輕其所爭則
　於不以天下易生者又其次也
魯君聞顔闔得道之人也使人以幣先焉顔
闔守陋閭苴布之衣而自飯牛魯君之使者
至顔闔自對之使者曰此顔闔之家與顔闔
對曰此闔之家也使者致幣顔闔曰恐聽者
謬而遺使者罪不若審之使者還反審之復
來求之則不得已故若顔闔者眞惡富貴也
故曰道之眞以治身其緒餘以爲國家其土
苴(側雅/反)以治天下由此觀之帝王之功聖人
之餘事也非所以完身養生也今世俗之者
子多危身棄生以殉物豈不悲哉凡聖人之
動作也必察其所以之與其所以爲今且有
人於此以隨侯之珠彈千仞之雀世必笑之
是何也則其所用者重而所要者輕也夫生
者豈特隨侯之重哉
管見難進易退君子之常養愈久而植愈深
　闔不容議矣且天下功業莫大於帝王此
　猶以爲餘事則所謂聖人之眞者豈常須
　可測邪所以之所以爲即語云所由所安
　也恐聽者謬多者字眞以治身治當是持
　凡聖人之動作聖字爲冗隨侯之重重當
　作珠全見吕氏春秋可證不韋去莊子未
　遠必得其眞
子列子窮容貌有饑色客有言之於鄭子陽
者曰列禦寇蓋有道之士也居君之國而窮
君無乃爲不好士乎鄭子陽即令官遺之粟
子列子見使者再拜而辭使者去子列子入
其妻望之而拊心曰妾聞爲有道者之妻子
皆得佚樂今有饑色君過而遺先生食先生
不受豈不命邪子列子笑謂之曰君非自知
我也以人之言而遺我粟至其罪我也又且
以人之言此吾所以不受也其卒民果作難
而殺子陽
碧虛士甘陸沈無聞豈肯詘志而受無名之
　禄苟狥妻子之情而躑躅於禍網哉
楚昭王失國屠羊說悅走而從於昭王昭王
反國將賞從者及屠羊說屠羊說曰大王失
國說失屠羊大王反國說亦反屠羊臣之爵
禄已復矣又何賞之言王曰强(上/聲)之屠羊說
曰大王失國非臣之罪故不敢伏其誅大王
反國非臣之功故不敢當其賞王曰見之屠
羊說曰楚國之法必有重賞大功而後得見
今臣之知不足以存國而勇不足以死寇吴
軍入郢說畏難而避寇非故隨大王也今大
王欲廢法毁約而見說此非臣之所以聞天
下也王謂司馬子綦曰屠羊說居處卑賤而
陳義甚高子其爲我延之以三旌之位屠羊
說曰夫三旌之位吾知其貴於屠羊之肆也
萬鍾之禄吾知其富於屠羊之利也然豈可
以貪爵禄而使吾君有妄施之名乎說不敢
當願復反吾屠羊之肆遂不受也
碧虛誦詩書而發蒙居屠肆而守義者何代
　無之夫竊勢以爲已功市權而要重賞者
　聞此亦當知愧矣
原憲居魯環堵之室茨以生草蓬户不完桑
以爲樞而甕牖二室褐以爲塞上漏下濕匡
坐而弦子貢乘大馬中紺而表素軒車不容
巷徃見原憲原憲華冠縱徙履杖藜而應門
子貢曰嘻先生何病原憲應之曰憲聞之無
財謂之貧學而不能行謂之病今憲貧也非
病也子貢逡巡而有愧色原憲笑曰夫希世
而行比周而友學以爲人教以爲己仁義之
慝輿馬之飾憲不忍爲也曾子居衛緼袍無
表顔色腫噲手足胼駢胝支三日不舉火十
年不製衣正冠而纓絶捉衿而肘見納履而
踵决曳縰而歌商頌聲滿天地若出金石天
子不得臣諸侯不得友故養志者忘形養形
者忘利致道者忘心矣孔子謂顔回曰回來
家貧居卑胡不仕乎顔回對曰不願仕回有
郭外之田五十畒足以給飦粥郭内之田十
畒足以爲絲麻鼓琴足以自娱所學夫子之
道者足以自樂也回不願仕孔子愀然變容
曰善哉回之意丘聞之知足者不以利自累
也審自得者失之而不懼行脩於内者無位
而不怍丘誦之久矣今於回而後見之是丘
之得也
新傳夫富與貴是人之所好也貧與賤是人
　之所惡也所好所惡皆生於心能無心則
　好惡所以忘好惡忘則處富貴不知其富
　貴居貧賤不知其貧賤汎然自得於胷中
　所以逍遥於天地之間也若原憲曾子顔
　回者可謂無心矣憲居環堵之室蓬户而
　甕牖曾子顔色腫噲而衣冠决壞顔回家
　貧處卑而饘粥絲麻之僅給三人未嘗惡
　貧而忘道故或歌或弦而忘形自得矣豈
　務殉物而傷生歟此所以異於世俗矣故
　曰致道者忘心
中山公子牟謂瞻子曰身在江海之上心居
乎魏闕之下奈何瞻子曰重生重生則利輕
中山公子牟曰雖知之夫能勝也瞻子曰不
能自勝則從神無惡乎不能自勝而强不從
者此之謂重傷重傷之人無壽類矣魏牟萬
乘之公子也其隱巖穴也難爲於布衣之士
雖未至乎道可謂有其意矣
疑獨魏公子牟封於中山瞻子魏之賢人夫
　人心最爲難勝故雖身在江海心居魏闕
　自言其未能無心於富貴也重生則利輕
　利輕則不思魏闕矣牟雖知生可重物河
　輕然其心不能自勝夫未自能勝不如且
　順之而勿强抑强抑則内傷其神神惡之
　矣不能自勝一傷也强而抑之是二傷也
　故曰重傷此非自養之道也故曰無壽類
　矣瞻子所言固不可爲學道者之法譬名
　醫療疾必審人而處方期於瘳疾而已
孔子窮於陳蔡之間七日不火食藜羹不糝
(素惑/切)顔色甚憊而弦歌於室顔回擇苸子路
子貢相與言曰夫子再逐於魯削迹於衛伐
樹於宋窮於商周圍於陳蔡殺夫子者無罪
藉夫子者無禁弦歌鼓琴未嘗絶音君子之
無耻也若此乎顔回無以應入告孔子孔子
推(吐雷/切)琴喟然而嘆曰由與賜細人也召而
來吾語之子路子貢入子路曰如此者可謂
窮矣孔子曰是何言也君子通於道之謂通
窮於道之謂窮今丘抱仁義之道以遭亂世
之患其何窮之爲故内省而不窮於道臨難
而不失其德天寒既至霜雪既降吾是以知
松栢之茂也陳蔡之隘厄於丘其幸乎孔子
削然反琴而弦歌子路扢然執干而舞子貢
曰吾不知天之高也地之下也古之得道者
窮亦樂通亦樂所樂非窮通也道德於此則
窮通爲寒暑風雨之序矣故許由娱於穎陽
而共恭伯得乎丘首
吕註自顔闔禦寇至孔子皆不妄受人之爵
　禄施予以至貧賤凍餒而不改其樂者也
　其次公子牟雖未至乎道而有其意者也
　世俗之人湛於人僞者聞許由善卷之風
　狂而不信故歷叙聖賢莫不樂道以忘生
　忘生爲難猶且爲之則不以天下國家傷
　其生爲易可知矣
舜以天下讓其友北人無擇北人無擇曰異
哉后之爲人也居於𤱶畒之中而遊堯之門
不若是而已又欲以其辱行漫我吾羞見之
因自投清冷之淵湯將伐桀因卞隨而謀卞
隨曰非吾事也湯曰孰可曰吾不知也湯又
因瞀務光而謀瞀光曰非吾事也湯曰孰可
曰吾不知也湯曰伊尹何如曰强力忍垢吾
不知其他也湯遂與伊尹謀伐桀尅之以讓
卞隨卞隨辭曰后之伐桀也謀乎我必以我
爲賊也勝桀而讓我必以我爲貪也吾生乎
亂世而無道之人再來漫我以其辱行吾不
忍數聞也乃自投椆水而死湯又讓瞀光曰
知者謀之武者遂之仁者居之古之道也吾
子胡不立乎瞀光辭曰廢上非義也殺民非
仁也人犯其難我享其利非廉也吾聞之曰
非其義者不受其禄無道之世不踐其土况
尊我乎吾不忍久見也乃負石而自沉於廬
一作盧水
郭註孔子曰士志於仁者有殺身以成仁無
　求生以害仁夫志尚清遐高風邈世與夫
　貪利没命者故有天地之降也舊說曰如
　卞隨瞀光者其視天下也若六合外人所
　不能察也斯則謬矣夫輕天下者不得有
　所重也苟無所重則無死地矣以天下爲
　六合之外故當付之堯舜湯武耳淡然無
　係故汎然從衆得失無槩於懷何自投之
　爲哉若二子者可以爲殉名慕高矣未可
　謂外天下也
昔周之興有士二人處於孤竹曰伯夷叔齊
二人相謂曰吾聞西方有人似有道者試徃
觀焉至於岐陽武王聞之使叔旦徃見之與
之盟曰加富二等就官一列血性而理之二
人相視而笑曰嘻異哉此非吾所謂道也昔
者神農之有天下也時祀盡敬而不祈喜其
於人也忠信盡治而無求焉樂洛與政爲政
樂與治爲治不以人之壞自成也不以人之
卑自高也不以遭時自利也今周見殷之亂
而遽爲政上謀而下行貨阻兵而保威割牲
而盟以爲信揚行以說悅衆殺伐以要利是
推亂以易暴也吾聞古之士遭治世不避其
任遇亂世不爲苟存今天下闇周德衰其並
乎周以塗吾身也不如避之以潔吾行二子
北至於首陽之山遂餓而死焉若伯夷叔齊
者其於富貴也苟可得已則必不賴高節戾
行獨樂其志不事於世此二士之節也
郭註論語曰伯夷叔齊餓於首陽之下不言
　其死也此云死者亦欲明其守餓以終未
　必餓死也
郭氏緫註此篇大意以起高讓遠退之風故
　被其風者雖貪冒之人乘天衢入紫庭猶
　時慨然中路而嘆况其凡乎故夷許之徒
　足以當稷契對伊吕矣夫居山谷而弘天
　下者雖不俱爲聖佐不猶高於蒙埃塵者
　乎其事雖難爲然其風少弊故可遺也曰
　夷許之弊安在曰許由之弊使人飾讓以
　求進遂至乎之噲也伯夷之風使暴虐之
　君得賜其毒而莫之敢亢也伊吕之弊使
　天下貪冒之雄敢行篡逆唯聖人無迹故
　無弊也若以伊吕爲聖人之迹則伯夷叔
　齊亦聖人之迹也若以伯夷叔齊非聖人
　之迹耶則伊吕之事亦非聖矣夫聖人因
　物之自行故無迹然則所謂聖者我本無
　迹故物得其迹迹得而强名聖則聖者乃
　無迹之名也
　　盜跖第二十九
孔子與柳下季爲友柳下季之弟名曰盜跖
(之石/反)盜跖從卒九千人横行天下侵暴諸侯
穴室樞户驅人牛馬取人婦女貪得忘親不
顧父母兄弟不祭先祖所過之邑大國守城
小國入保萬民苦之孔子謂柳下季曰夫爲
人父者必能詔其子爲人兄者必能教其弟
若父不能詔其子兄不能教其弟則無貴父
子兄弟之親矣今先生世之才士也弟爲盜
跖爲天下害而弗能教也丘竊爲先生羞之
丘請爲先生徃說稅之柳下季曰先生言爲
人父者必能詔其子爲人兄者必能教其弟
若子不聽父之詔弟不受兄之教雖今先生
之辯將柰之何哉且跖之爲人也心如涌泉
意如飄風强足以拒敵辯足以飾非順其心
則喜逆其心則怒易辱人以言先生必無徃
孔子不聽顔回爲馭子貢爲右徃見盜跖盜
跖乃方休卒徒大山之陽膾人肝而餔之孔
子下車而前見謁者曰魯人孔丘聞將軍高
義敬再拜謁者謁者入通盜跖聞之大怒目
如明星髮上指冠曰此夫魯國之巧僞人孔
丘非耶爲我告之爾作言造語妄稱文武冠
枝木之冠帶死牛之脇多辭繆說不耕而食
不織而衣摇唇鼓舌擅生是非以迷天下之
主使天下學士不反其本妄作孝弟而徼倖
於封侯富貴者也子之罪大極重疾走歸不
然我將以子肝益晝餔之膳孔子復通曰丘
得幸於季願望履慕下謁者復通盜跖曰使
來前孔子趨而進避席反走再拜盜跖盜跖
大怒兩展其足案劒嗔目聲如乳虎曰丘來
前若所言順吾意則生逆吾心則死孔子曰
丘聞之凡天下有三德生而長大美好無雙
少長貴賤見而皆說之此上德也知維天地
能辯諸物此中德也勇悍果敢聚衆率兵此
下德也凡人有此一德者足以南面稱孤矣
今將軍兼此三者身長八尺二寸面目有光
脣如激舟齒如齊貝音中黄鍾而名曰盜跖
丘竊爲將軍耻不取焉將軍有意聽臣臣請
南使吴越北使齊魯東使宋衛西使晋楚使
爲將軍造大城數百里立數十萬户之邑尊
將軍爲諸侯與天下更始罷兵休卒收養昆
弟共祭先祖此聖人才士之行而天下之願
也盜跖大怒曰丘來前夫可規以利而可諫
以言者皆愚陋恒民之謂耳今長大美好人
見而說之者此吾父母之遺德也丘雖不吾
譽吾獨不自知耶且吾聞之好面譽人者亦
好背而毁之今告我以大城衆民是規我以
利而恒民畜我也安可長久也城之大者莫
大乎天下矣堯舜有天下子孫無置錐之地
湯武立爲天子而後世絶滅非以其利大故
耶且吾聞之古者禽獸多而人民少於是民
皆巢居以避之晝拾橡栗暮棲水上故命之
曰有巢氏之民古者民不知衣服夏多積薪
冬則煬之故命之曰知生之民神農之世卧
則居居起則干干民知其母不知其父與麋
鹿其處耕而食織而衣無有相害之心此至
德之隆也然而黄帝不能致德與蚩尤戰于
涿鹿之野流血百里堯舜作立羣臣湯放其
主武王殺紂自是之後以强凌弱以衆暴寡
湯武以來皆亂人之徒也今子脩文武之道
掌天下之辯以教後世縫衣淺帶矯言僞行
以迷惑天下之主而欲求富貴焉盜莫大於
子天下何故不謂子爲盜丘而乃謂我爲盜
跖子以甘辭說子路而使從之使子路去其
危冠解其長劒而受教於子天下皆曰孔丘
能止暴禁非其卒之也子路欲殺衛君而事
不成身菹於衛東門之上是子教之不至也
子自謂才士聖人邪則再逐於魯削迹於衛
窮於齊圍於陳蔡不容身於天下子教子路
菹此患上無以爲身下無以爲人子之道豈
足貴邪世之所高莫若黄帝黄帝尚不能全
德而戰涿鹿之野流血百里堯不慈舜不孝
禹偏枯湯放其主武王伐紂文王拘羑里此
六子者世之所高也孰論之皆以利惑其眞
而强(上/聲)反其情性其行乃甚可羞也世之所
謂賢士伯夷叔齊辭孤竹之君而餓死於首
陽之山骨肉不葬鮑焦飾行非世抱木而死
申徒狄諫而不聽負石自投於河爲魚鱉所
食介子推至忠也自割其股以食文公文公
後背之子推怒而去抱木而燔死尾生與女
子期於梁下女子不來水至不去抱梁柱而
死此四者無異於磔犬流豕操瓢而乞者皆
離罹名輕死不念本養壽命者也世所謂忠
臣者莫若王子比干伍子胥子胥沉江比干
剖心此二子者世謂忠臣也然卒爲天下笑
自上觀之至於子胥比干皆不足貴也丘之
所以說我者若告我以鬼事則我不能知也
若告我以人事者不過此矣皆吾所聞知也
今吾告子以人之情目欲視色耳欲聽聲口
欲察味志氣欲盈人上壽百歲中壽八十下
壽六十除病瘦死喪憂患其中開口而笑者
一月之中不過四五日而已矣天與地無窮
人死者有時操(平/聲)有時之具而說於無窮之
間忽然無異騏驥之馳過隙也不能說其志
意養其壽合者皆非通道者也丘之所言皆
吾之所棄也亟去走歸無復言之子之道狂
狂汲汲詐巧虛僞事也非可以全眞也奚足
論哉孔子再拜趨走出門上車執轡三失目
芒然無見色若死灰據軾低頭不能出氣歸
到魯東門外適遇柳下季柳下季曰今者闕
然數日不見車馬有行色得微徃見跖邪孔
子仰天而嘆曰然柳下季曰跖得無逆汝意
若前乎孔子曰然丘所謂無病而自□也疾
走料虎頭編虎須幾不免虎口哉
郭註此篇寄明因衆之所欲亡而亡之雖王
　紂可可去也不因衆而獨用已雖盜跖不
　可御也
子張問於滿苟得曰盍不爲行無行則不信
不信則不任不任則不利故觀之名計之利
而義眞是也若棄名利反之於心則夫士之
爲行不可一日不爲乎滿苟得曰無耻者富
多信者顯夫名利之大者幾在無耻而信故
觀之名計之利而信眞是也若棄名利反之
於心則夫士之爲行抱其天乎子張曰昔者
桀紂貴爲天子富有天下今謂臧聚曰汝行
如桀紂則有怍色有不服之心者小人所賤
也仲尼墨翟窮爲匹夫今謂宰相曰子行如
仲尼墨翟則變容易色稱不足者士誠貴也
故勢爲天子未必貴也窮爲匹夫未必賤也
貴賤之分在行之美惡滿苟得曰小盜者拘
大盜者爲諸侯諸侯之門義士存焉昔者桓
公小白殺兄入嫂而管仲爲臣田成子常殺
君竊國而孔子受幣論則賤之行則下之則
是言行之情悖戰於胷中也不亦拂乎故書
曰孰惡孰美成者爲首不成者爲尾子張曰
子不爲行即將䟽戚無倫貴賤無義長幼無
序五紀六位將何以爲别乎滿苟得曰堯殺
長子舜流母弟䟽戚有倫乎湯放桀武王殺
紂貴賤有義乎王季爲適嫡周公殺兄長幼
有序乎儒者僞辭墨者兼愛五紀六位將有
别乎且子正爲名我正爲利名利之實不順
於理不監於道吾日與子訟於無約曰小人
狥財君子狥名其所以變其情易其性則異
矣乃至於棄其所爲而殉其所不爲則一也
故曰無爲小人反殉而天無爲君子從天之
理若枉若直相而天極面觀四方與時消息
若是若非執而圓機獨成而意與道徘徊無
轉而行無成而義將失而所爲無赴而富無
狥而成將棄而天比干剖心子胥抉决眼忠
之禍也直躬證父尾生溺死信之患也鮑子
立乾干勝申子不自理廉之害也孔子不見
母匡子不見父義之失也此上世之所傳下
世之所語以爲士者正其言必其行故服其
殃離罹其患也
郭註此章言尚行則行矯貴士則士僞故□
　行賤士以全其内然後行高而士貴耳
無足問於知和曰人卒未有不興名就利者
彼富則人歸之歸則下之下則貴之夫見下
貴者所以長生安體樂意之道也今子獨無
意焉知不足耶意知而力不能行耶故推正
不忘耶知和曰今夫此人以爲與己同時而
生同鄉而處者以爲夫絶俗過世之士焉是
專無主正所以覽古今之時是非之分也與
俗化世去至重棄至尊以爲其所爲也此其
所以論長生安體樂意之道不亦遠乎慘怛
之疾恬愉之安不監於體怵惕之恐欣歡之
喜不監於心知爲爲而不知所以爲是以貴
爲天子富有天下而不免於患也無足曰夫
富之於人無所不利窮美究勢至人之所不
得逮聖人之所不能及俠恊人之勇力而以
爲威强秉人之知謀以爲明察因人之德以
爲賢良非享國而嚴若君父且夫聲色滋味
權勢之於人心不待學而樂之體不待象而
安之夫欲惡避就固不待師此人之性也天
下雖非我孰能辭之知和曰知者之爲故動
以百姓不違其度是以足而不爭無以爲故
不求不足故求之爭四處而不自以爲貪有
餘故辭之棄天下而不自以爲廉廉貧之實
非以迫外也反監之度勢爲天子而不以貴
驕人富有天下而不以財戲人計其患慮其
反以爲害於性故辭而不受也非以要名譽
也堯舜爲帝而雍非仁天下也不以美害生
也善卷許由得帝而不受非虛辭讓也不以
事害己此皆就其利辭其害而天下稱賢焉
則可以有之彼非以興名譽也無足曰必持
其名苦體絶甘約養以持生則亦久病長阨
而不死者也知和曰平爲福有餘爲害者物
莫不然而財其甚者也今富人耳營鍾鼓筦
籥之聲口嗛於芻豢醪醴之味以感其意遺
忘其業可謂亂矣侅礙溺於馮氣若負重行
而上也可謂苦矣貪財而取慰貪權而取竭
靜居則溺體澤則馮可謂疾矣爲欲富就利
故滿若堵耳而不知避且馮而不舍可謂辱
矣財積而無用服膺而不舍滿心戚醮焦求
益而不止可謂憂矣内則疑劫請之賊外則
畏寇盜之害内周樓䟽外不敢獨行可謂畏
矣此六者天下之至害也皆遺忘而不知察
及其患至求盡性竭財單以反一日之無故
而不可得也故觀之名則不見求之利則不
得繚了意絶體而爭此不亦惑乎
郭註此章言知足者常足
　　說劒第三十
昔趙文王喜劒劒士夾門而客三千餘人日
夜相擊於前死傷者歲百餘人好之不厭如
是三年國衰諸侯謀之太子悝患之募左右
曰孰能說悅王之意止劒亡者賜之千金左
右曰莊子當能太子乃使人以千金奉莊子
莊子弗受與使者俱徃見太子曰太子何以
教周賜周千金太子曰聞夫子明聖謹奉千
金以幣從者夫子弗受悝尚何敢言莊子曰
聞太子所欲用周者欲絶王之喜好也使臣
上說稅大王而逆王意下不當太子則身刑
而死周尚安所事金乎使臣上說大王下當
太子趙國何求而不得也太子曰然吾王所
見唯劒士也莊子曰諾周善爲劒太子曰然
吾王所見劒士皆蓬頭突鬢垂冠曼(莫于/反)胡
之纓短後之衣瞋目而語難王乃說悅之今
夫子必儒服而見王事必大逆莊子曰請治
劒服治劒服三日乃見太子太子乃與見王
王脫白刃待之莊子入殿門不趨見王不拜
王曰子欲何以教寡人使太子先曰臣聞大
王喜劒故以劒見王王曰子之劒何能禁制
曰臣之劒十步一人千里不留行王大說之
曰天下無敵矣莊子曰夫爲劒者示之以虛
開之以利後之以發先之以至願得試之王
曰夫子休就舍待命令設戲請夫子王乃校
劒士七日死傷者六十餘人得五六人使奉
劒於殿下乃召莊子曰今日試使士敦劒莊
子曰望之久矣王曰夫子所御杖長短何如
曰臣之所奉皆可然臣有三劒唯王敬用請
先言而后試王曰願聞三劒曰有天子劒有
船而來須眉交白披髮揄袂行原以上距陸
而止左手據膝右手持頤以聽曲終而招子
貢子路二人俱對客指孔子曰彼何爲者也
子路對曰魯之君子也客問其族子路對曰
族孔氏曰孔氏者何治也子路未應子貢對
曰孔氏者性服忠信身行仁義飾禮樂選人
倫上以忠於世主下以化於齊民將以利天
下此孔氏之所治也又問曰有土之君與子
貢曰非也侯王之佐與子貢曰非也客乃笑
而還行言曰仁則仁矣恐不免其身苦心勞
形以危其眞嗚呼遠哉其分於道也子貢還
報孔子孔子推(吐雷/反)琴而起曰其聖人與乃
下求之至於澤畔方將杖挐而引其船顧見
孔子還鄉而立孔子反走再拜而進客曰子
將何求孔子曰曩者先生有緒言而去丘不
肖未知所謂竊待於下風幸聞咳唾(吐卧/切)之
音以卒相丘也客曰嘻甚矣子之好學也孔
子再拜而起曰丘少而脩學以至於今六十
九歲矣無所得聞至教敢不虛心客曰同類
相從同聲相應固天之理也吾請釋吾之所
有而經子之所以子之所以者人事也天子
諸侯大夫庶人此四者自王治之美也四者
離位而亂莫大焉官治其職人憂其事乃無
所陵故田荒室露衣食不足徵賦不屬燭妻
妾不和長少無序庶人之憂也能不勝任官
事不治行不清白群下荒怠功美不有爵禄
不持大夫之憂也廷無忠臣國家昏亂工技
不巧貢職不美春秋後倫不順天子諸侯之
憂也隂陽不和寒暑不時以傷庶物諸侯暴

亂擅相攘伐以殘民人禮樂不節財用窮匱
人倫不飭百姓淫亂天子有司之憂也今子
既上無君侯有司之勢而下無大臣職事之
官而擅飭禮樂選人倫以化齊民不泰多事
乎且人有八疵事有四患不可不察也非其
事而事之謂之緫莫之顧而進之謂之佞希
意道言謂之謟不擇是非而言謂之諛好言
人之惡謂之䜛析交離親謂之賊稱譽詐僞
以敗惡人謂之慝不擇善否兩容頰(或顔/字)適
偷拔其所欲謂之險此八疵者外以亂人内
以傷身君子不友明君不臣所謂四患者好
經大事變更易常以挂功名謂之叨專知擅
事侵人自用謂之貪見過不更聞諫愈甚謂
之狠人同於己則可不同於己雖善不善謂
之矜此四患也能去八疵無行四患而始可
教已孔子愀然而嘆再拜而起曰丘再逐於
魯削迹於衛伐樹於宋圍於陳蔡丘不知所
失而離罹此四謗者何也客悽然變容曰甚
矣子之難悟也人有畏影惡迹疾去之走者
舉足愈數而迹愈多走愈疾而影不離身自
以爲尚遲疾走不休絶力而死不知處隂以
休影處靜以息迹愚亦甚矣子審仁義之間
察同異之際觀動靜之變適受與之度理好
惡之情和喜怒之節而幾於不免矣謹修而
身愼守其眞還以物與人則無所累矣今不
修之身而求之人不亦外乎孔子愀然曰請
謂何謂眞客曰眞者精誠之至也不精不誠
不能動人故强哭者雖悲不哀强怒者雖嚴
不威强親者雖笑不和眞悲無聲而哀眞怒
未發而威眞親未笑而和眞在内者神動於
外是所以貴眞也其用於人理也事親則慈
孝事君則忠貞飲酒則懽樂處喪則悲哀忠
貞以功爲主飲酒以樂爲主處喪以哀爲主
事親以適爲主功成之美無一其迹矣事親
以適不論所以矣飲酒以樂不選其具矣(無/擇)
味處喪以哀無問其禮矣(寧/戚)禮者世俗之所
爲也眞者所以受於天也自然不可易也故
聖人法天貴眞不拘於俗愚者反此不能法
天而恤於人(憂不與/人合)不知貴眞禄禄而受變
於俗(以世裕之/禄爲禄)故不足惜哉子之早湛於人
僞而晚聞大道也孔子又再拜而起曰今者
丘得遇也若天幸然先生不羞而比之服役
而身教之敢問舍所在請因受業而卒學大
道客曰吾聞之可與徃者與之至於妙道不
可與徃者不知其道愼勿與之身乃無咎子
勉之吾去子矣吾去子矣乃刺(刺亦/棹)船而去
延縁葦間顔淵還車子路授綬孔子不顧將
水波之不聞聖意不復登舟子路旁車而問
曰由得爲徒久矣未嘗見夫子遇人如此其
威也萬乘之主千乘之君見夫子未嘗不分
庭降禮夫子猶有倨傲之容今漁父杖挐逆
立而夫子仰而瞿然再拜而應得無大甚乎
門人皆怪夫子矣漁父豈賢者乎孔子伏軾
而歎曰甚矣由之難化也邁於禮義而不遜
而樸鄙之心至今未去進吾語汝夫遇長不
敬失禮也見賢不尊不仁也彼非至人不能
下人下人不誠不得其精故長傷身(無益/有損)惜
哉不仁之於人也禍莫大焉而由且毁之且
道者萬物之所由也庶物失之者死得之者
生爲事逆之則敗順之則成故道之所在聖
人尊之今漁父之於道可謂有矣吾敢不敬
乎



莊子翼卷之七





莊子翼卷之八纓四
　　列御寇第三十二
列御寇之齊中道而反遇伯昏瞀人伯昏瞀
人曰奚方而反曰吾驚焉曰惡乎驚曰吾嘗
食於十𩝫而五𩝫先饋伯昏瞀人曰若是則
汝何爲驚已曰夫内誠不解形諜牒成光以
外鎮人心使人輕乎貴老而䪡其所患夫𩝫
人特爲食羹之貨多餘之贏其爲利也薄其
爲權也輕而猶若是而况於萬乘之主乎身
勞於國而知盡於事彼將任我以事而效我
已功吾是以驚伯昏瞀人曰善哉觀乎汝處
已人將保汝矣無幾何而徃則户外之履滿
矣伯昏瞀人北面而立敦頓杖蹙之乎頤立
有間不言而出賔檳者以告列子列子提履
跣而走暨乎門曰先生既來曾不發藥乎曰
已矣吾固告汝曰人將保汝果保汝矣非汝
能使人保汝而汝不能使人無保汝也而焉
用之感豫出異也必且有感摇而本才(一作/性)
又無謂也與汝遊者又莫汝告也彼所小言
盡人毒也莫覺莫悟何相孰也巧者勞而知
者憂無能者無所求食而遨遊汎若不繫之
舟虛而遨遊者也
郭註漿謂賣漿之家先饋言其敬已内誠不
　解則外自矜飾形諜成光舉動便辟而成
　光儀也外鎭人心内實不足以服物也使
　人輕乎貴老言鎮物由乎内實則使人貴
　老之情篤也䪡患言以美形動物則所患
　亂生也漿人權輕利薄可無求於人也保
　汝者苟不遺形則所在見保保者聚守之
　謂也任平而化則無感無求無感無求乃
　不相保先物施惠惠不因彼豫出則異也
　必將有感則與本性動也細巧入人爲小
　言夫無其能者唯聖人耳過此以下至於
　昆蟲未有自忘其能而任衆人者也
鄭人緩也呻吟裘氏之地祗支三年而緩爲
儒河潤九里澤及三族使其弟墨儒墨相與
辯其父助翟十年而緩自殺其父夢之曰使
而子爲墨者予也闔胡嘗視其良既爲秋相
之實矣夫造物者之報人也不報其人而報
其人之天彼故使彼夫人以己爲有以異於
人以賤其親齊人之井飲者相捽卒也故曰
今之世皆緩也自是有德者以不如也而况
有道者乎古者謂之遁天之刑
郭註呻吟吟咏之謂祗適也翟緩弟名緩怨
　其父之助弟故感激自殺死而見夢其己
　既能自化爲儒又化弟令墨弟由己化而
　不能順己己以良師而便怨死精誠之至
　故爲秋柏之實夫造物以下莊子辭也積
　習之功爲報報其性不報其爲也然則習
　學之功成性而已豈爲之哉彼有彼性故
　使習彼緩自美其儒謂己有積學之功不
　知其性之自然也夫有功以賤物者不避
　其親也無其身以平性者貴賤不失其倫
　也穿井所以通泉吟咏所以通性無泉則
　無所穿無性則無所咏世皆忘其泉性之
　自然徒識穿井之末功因欲矜而有之不
　亦妄乎觀緩之謬以爲學父故能任其自
　尔而知故無爲乎其間也乃自然之能以
　爲己功者逃天者也故刑戮及之
聖人安其所安不安其所不安衆人安其所
不安不安其所安
郭註聖人無安無不安順百姓之心也所安
　相與異所以爲衆人也
莊子曰知道易勿言難知而不言所以之天
也知而言之所以之人也古之人天而不人
郭註知雖落天地未嘗開言以引物也應其
　至分而已
朱泙平漫學屠龍於支離益單千金之家三
年技成而無所用其巧
郭註事在於適無貴遠功
聖人以必不必故無兵衆人以不必必之故
多兵順於兵故行有求兵恃之則亡
郭註理雖必然猶不必之斯至順矣兵其安
　有理雖未必抑而必之各必所見則乖逆
　生物各順性則足足則無求矣不得已而
　用兵以恬淡爲上者未之亡也
筆乘兵非戈矛之謂喜怒之戰於胷中者是
　也庚桑子曰懷恚未發兵也豈止鋒鏑之
　慘而已
小夫之知不離苞苴竿牘敝精神乎蹇淺而
欲兼濟道導物太一形虛若是者迷惑於宇
宙形累不知大初彼至人者歸精神乎無始
而甘冥乎無何有之鄉水流乎無形發泄乎
太清悲哉乎汝爲知在毫毛而不知大寧
郭註苞直以遺竿牘以問遺問之具小知所
　狥也昏於小務所得者淺而欲兼濟道物
　經虛涉遠志大神敝形爲之累則迷惑而
　失致矣是以至人泊然無爲而任其天行
　也爲知所得者細任性大寧而至也
宋人有曹商者爲宋王使秦其徃也得車數
乘王說悅之益車百乘反於宋見莊子曰夫
處窮閭阨臨巷困窘織屨槁項黄馘國者商
之所短也一寤萬乘之主而從車百乘者商
之所長也莊子曰秦王有病召醫破癰潰痤
(才何/反)者得車一乘□矢痔者得車五乘所治
愈下得車愈多子豈治其痔邪何得車之多
也子行矣
郭註夫事下然後功高功高然後禄重故高
　遠恬淡者遺榮也
魯哀公問於顔闔曰吾以仲尼爲貞幹國其
有瘳乎曰殆哉圾乎仲尼方且飾羽而畫從
事華辭以支爲㫖忍性以視民而不知不信
受乎心宰乎神夫何足以上民彼宜汝與余
予頤與誤而可矣今使民離實學僞非所以
視民也爲後世慮不若休之難治也施於人
而不忘非天布也商賈不齒雖以事(一作/士)齒
之神者弗齒爲外刑者金與木也爲内刑者
動與過也宵人之離羅外刑者金木訊之離
内刑者隂陽食之夫免乎外内之刑者唯眞
人能之
郭註圾危也夫至人以民靜爲安今一爲貞
　幹則遺高迹於萬世令飾競於仁義而雕
　畫其毛彩百姓既危至人亦無以爲安也
　凡言方且皆謂後世從事飾畫非任眞也
　從事華詞以支爲㫖言將令後世之從事
　者無實而意趣横出也後世人君將慕仲
　尼之遐軌而遂忍性自矯僞以臨民上下
　相習遂不自知也今以上民則後世百姓
　非直外形從之而已乃以心神受而用之
　不復自得於心中也彼百姓也汝哀公也
　彼與女各自有所宜相效則失眞此即令
　之見驗也予頤言效彼非所以養己誤而
　可言正不可也爲後世慮明不謂當時也
　治之則僞故聖人不治布而識之非芻狗
　萬物也商賈不齒况士君子乎要能施惠
　故於事不得不齒以其不忘故心神忽之
　此百姓之大情也金謂刀鋸斧鉞木謂捶
　楚桎梏靜而當則内外無刑不由明坦之
　塗者謂之宵人動而過分則性氣傷於内
　金木訊於外自非眞人未有能止其分者
　也
孔子曰凡人心險於山川難於知天天猶有
春秋冬夏旦暮之期人者厚貌深情故有貌
愿而益有長若不肖有順(一作/愼)獧狷而達有
堅而縵有緩而釬旱故其就義若渴者其去
義若熱故君子遠使之而觀其忠近使之而
觀其敬煩使之而觀其能卒猝然問焉而觀
其知急與之期而觀其信委之以財而觀其
仁告之以危而觀其節醉之以酒而觀其則
雜之以處而觀其色九徵至不肖人得矣
郭註險於山川至去義若熱言人情貌之反
　有如此者夫君子易觀不肖難明然視其
　所以觀其所由察其所安搜之有塗亦可
　知也
正考父一命而傴再命而僂三命而府循墻
而走孰敢不軌如而夫者一命而吕鉅再命
而於車上儛三命而名諸父孰恊唐許賊莫
大乎德有心而心有睫及其有睫也而内視
内視而敗矣凶德有五中德爲首何謂中德
中德也者有以自好也而吡(匹尔/反)其所不爲
者也窮有八極達有三必形有六府美髯長
大壯麗勇敢八者俱過人也因以是窮縁循
偃佒鞅困畏不若人三者俱通達知慧外通
勇動多怨仁義多責達生之情者傀達於知
者肖達大命者隨達小命者遭
郭註敦敢不軌言不敢以不軌之事侮之也
　而夫謂凡夫唐謂堯許謂由言而夫與考
　父誰同於唐許之事也有心爲德非眞德
　也眞德者忽然自得而不知所以得也率
　心爲德猶之可耳役心於眉睫之間則僞
　已甚矣乃欲探射幽隱以深爲事則心與
　事俱敗矣吡訾也夫自是而非彼則攻之
　者非一故爲凶首若中無自好之情則恣
　萬物之所是所是各不自失則天下皆思
　奉之矣窮謂窮於受役天下未嘗窮於所
　短而常以所長自困縁循仗物而行者也
　偃佒不能俯執者也困畏怯弱者也此三
　者既不以事見任乃將接佐之故必達也
　智慧外通言通外則以無涯傷其内也勇
　動多怨言怯而靜乃厚其身也仁義者天
　下皆望其愛愛則有不周矣故多責傀然
　大悟解之貌肖釋散也隨者泯然與化俱
　也遭者每在節上住乃悟也
筆乘文子曰道有知則亂德有心則險心有
　眼則眩何者有眼必有見學道者每患於
　無見而不知見爲德之賊也釋氏所說五
　種眼唯天眼肉眼在面慧法佛眼皆在心
　彼心眼者德之成此心眼者德之敗知其
　所以敗則知其所以成無二理也煞則達
　於知者非眼乎而何以言肖曰老子不云
　乎夫道太似不肖若肖久矣其細
人有見宋王者錫車十乘以其十乘驕穉治
莊子莊子曰河上有家貧恃緯蕭而食者其
子没於淵得千金之珠其父謂其子曰取石
來鍜斷之夫千金之珠必在九重之淵而驪
龍頷下子能得珠者必遭其睡也使驪龍而
寤子尚奚微之有哉今宋國之深非直九重
之淵也宋王之猛非直驪龍也子能得車者
必遭其睡也使宋王而寤子爲䪡粉夫
郭註夫取富貴者必順乎民望也若挾竒說
　乘天衢以嬰人主之心者明君之所不受
　也故如有所譽必有所試於斯民不違僉
　曰舉之以合萬夫之聖者此三代之所以
　直道而行之也
　聘於莊子莊子應其使曰子見夫犧牛乎
衣以文繡食以芻菽及其牽而入於太廟雖
欲爲孤犢其可得乎
郭註樂生者畏犧而辭聘髑髏聞生而矉蹙
　此死生之情異而各自當也
莊子將死弟子欲厚葬之莊子曰吾以天地
爲棺槨日月爲連璧星辰爲珠璣萬物爲齎
資送吾葬具豈不備邪何以加此弟子曰吾
恐烏鳶之食夫子也莊子曰在上爲烏鳶食
在下爲螻蟻食奪彼與此何其偏也以不平
平其平也不平以不徵徵其徵也不徵明者
唯爲之使神者徵之夫明之不勝神也久矣
而愚者恃其所見入於人其功外也不亦悲
乎
郭註以一家之平平萬物未若任萬物之自
　平也徵應也不因萬物之自應而欲以其
　所見應之則必有不合矣夫執其所見受
　使多矣安能使物哉惟任神然後能至順
　故無徃不應也明之所及不過於形骸至
　順則無遠近幽深皆各自得故用發於彼
　而功藏於物若恃其所見執其自是雖欲
　入人其功外也
　　天下第三十三
天下之治方術者多矣皆以其有爲不可加
矣古之所謂道術者果惡乎在曰無乎不在
曰神何由降明何由出聖有所生王有所成
皆原於一不離於宗謂之天人不離於精謂
之神人不離於眞謂之至人以天爲宗以德
爲本以道爲門兆於變化謂之聖人以仁爲
恩以義爲理以禮爲行以樂爲和薰然慈仁
謂之君子以法爲分以名爲表以參(一作/操)爲
驗以稽爲决其數一二三四是也百官以此
相齒以事爲常以衣食爲主蕃息畜藏老弱
孤寡爲意皆有以養民之理也古之人其備
乎配神明醇天地育萬物和天下澤及百姓
明於本數係於末度六通四辟闢大小精粗
其運無乎不在其明而在數度者舊法世傳
之史尚多有之其在於詩書禮樂者鄒魯之
士縉紳先生多能明之詩以道志書以道事
禮以道行樂以道和易以道隂陽春秋以道
名分其數散於天下而設於中國者百家之
學時或稱而道之天下大亂賢聖不明道德
不一天下多得一察焉以自好譬如耳目鼻
口皆有所明不能相通猶百家衆技也皆有
所長時有所用雖然不該不徧一曲之士也
判天地之美析萬物之理察古人之全寡能
備於天地之美稱神明之容是故内聖外王
之道闇而不明鬱而不發天下之人各爲其
所欲焉以自爲方悲夫百家徃而不反必不
合矣後世之學者不幸不見天地之純古人
之大體道術將爲天下裂
郭註爲其所有爲則眞爲也爲其眞爲則無
　僞矣又何加焉神明由事感而後降出使
　物各歸其根抱一而已無飾於外斯聖王
　所以生成也天神至聖凡此四名一人耳
　所自言之異也仁義禮樂又四名之粗迹
　而賢人君子之所服膺也其名法參稽以
　下民之理也民理既然故聖賢不逆古之
　人即向之四名也本數明故末不離無乎
　不在所以爲備也其在數度而可明者雖
　多有之已䟽外也鄒魯縉紳能明其迹耳
　豈所以迹哉六經既散百家之學皆道古
　人之陳迹耳尚復不能常稱天下大亂用
　其迹而無統故也聖賢不明其迹又未易
　明也道德不一百家穿鑿也天下多得一
　各信偏見而不能都舉也夫聖人統百姓
　之大情而因爲之制故百姓寄情於所統
　而自忘其好惡故與一世而得淡漠焉亂
　則反之人恣其近好家用典法故國異政
　家殊俗也所長不同不得常用不該不徧
　故未足備任也各用其一曲故析判天地
　萬物之理全人難遇故闇鬱聖王之道大
　體者各歸根抱一則天地之純也裂分離
　也道術流弊遂各奮其方或以主物則物
　離性以從其上而性命䘮矣
不侈於後世不靡於萬物不暉於數度以繩
墨自矯而備世之急古之道術有在於是者
墨翟禽滑骨釐聞其風而說悅之爲之大過
已之大循作爲非樂命之曰節用生不歌死
無服墨子汜愛兼利而非鬭其道不怒又好
學而愽不異不與先王同毁古之禮樂黄帝
有咸池堯有大章舜有大韶禹有大夏湯有
大濩文王有辟璧雍之樂武王周公作武古
之喪禮貴賤有儀上下有等天子棺槨七重
諸侯五重大夫三重士再重今墨子獨生不
歌死不服桐棺三寸而無槨以爲法式以此
教人恐不愛人以此自行固不愛己未敗墨
子道雖然歌而非歌哭而非哭樂而非樂是
果類乎其生也勤其死也薄其道大觳恪使
人憂使人悲其行難爲也恐其不可以爲聖
人之道反天下之心天下不堪墨子雖獨能
任奈天下何離於天下其去王也遠矣墨子
稱道曰昔者禹之湮洪水决江河而通四夷
九州也名山三百支川三千小者無數禹親
自操橐梠而九鳩雜天下之川腓無胈拔脛
無毛沐甚風櫛疾雨置萬國禹大聖也而形
勞天下也如此使後世之墨者多以裘褐爲
衣以跂蹻爲服日夜不休以自苦爲極曰不
能如此非禹之道也不足爲墨相里勤之弟
子五侯之徒南方之墨者苦獲已齒鄧陵子
之屬俱誦墨經而倍譎不同相謂别墨以堅
白同異之辯相訾以觭偶不仵之辭相應以
巨子爲聖人皆願爲之尸冀得爲其後世至
今不决墨翟禽滑釐之意則是其行則非也
將使後世之墨者必自苦以腓無胈脛無毛
相進而已矣亂之上也治之下也雖然墨子
眞天下之好也將求之不得也雖枯槁不舍
也才士也夫
郭註勤儉則瘁故不暉也矯厲也勤儉則財
　有餘而急有備大過大順不復度衆所能
　也物不足則鬭令百姓勤儉有餘故以鬭
　爲非不怒言但自刻也既自以爲是則欲
　令萬物皆同乎己故愽而不異不與先王
　同者先王則恣其群異然後同焉皆得而
　不知所以得也毁古禮樂嫌其侈靡物皆
　以任力稱情爲愛今以勤儉爲法而爲之
　大過雖欲饒天下更非所以爲愛也未敗
　墨道但非道德雖獨成墨而不類萬物之
　情故曰是果類乎觳無潤也不可爲聖人
　之道者言聖道悅以使民民得性之所樂
　則悅悅則天下無難矣夫王者必合天下
　之歡心而與物俱徃故離於天下者去王
　遠也墨子徒見禹之形勞耳未覩其性之
　適也以自苦爲極謂自苦爲盡理之法也
　非其時而守其道所以爲墨各守所見則
　所在無通故於墨之中又相與别也巨子
　者能辯其所是以成其行者也尸主也爲
　其後世欲係巨子之業也意在不侈靡而
　備世急所以爲是爲之太過故非也亂莫
　大於逆物而傷性故爲亂之上任衆適性
　𡈽乜今墨反之故爲治之下爲其眞好故
　聖賢不逆也但不可以教人求之不得謂
　無輩也枯槁不舍所以爲眞好也才士也
　夫非其德者也
不累於俗不飾於物不苟於人不忮於衆願
天下之安寧以活民命人我之養畢足而止
以此白心古之道術有在於是者宋鈃刑尹
文聞其風而悅之作爲華山之冠以自表接
萬物以别宥爲始語心之容命之曰心之行
以胹合驩以調海内請欲置之以爲主見侮
不辱救民之鬥禁攻寢兵救世之戰以此周
行天下上說稅下教雖天下不取强(上/聲)聒而
不舍者也故曰上下見厭而强見也雖然其
爲人太多其自爲太少曰請欲固置五升之
飯足矣先生恐不得飽弟子雖饑不忘天下
日夜不休曰我必得活哉圖傲乎救世之士
哉曰君子不爲苛察不以身假物以爲無益
於天下者明之不如己也以禁攻寢兵爲外
以情欲寡淺爲内其大小精粗其行適至是
而止
郭註忮逆也畢足而止不敢望有餘也華山
　上下均平别宥萬物不欲令相犯錯也强
　以其道胹令合調今和二子請得若此者
　立以爲物主也見侮不辱以活民爲急也
　救鬥寢兵所謂胹調也雖天下不取强聒
　而不舍胹調之理然也見厭强見所謂不
　辱也不因其自化而强慰之則其功太重
　也固置五升之飯斯明自爲太少也我必
　得活哉謂民亦當報己也圖傲揮斥高大
　之貌不爲苛察務寬恕也不以身假物必
　自出其力也無益於天下者己之所以爲
　救世之士也其行適至是而止未能經虛
　涉曠也
公而不黨易異而無私决然無主趣物而不
兩不顧於慮不謀於知於物無擇與之俱徃
古之道術有在於是者彭蒙田駢愼到聞其
風而悅之齊萬物以爲首曰天能覆之而不
能載之地能載之而不能覆之大道能包之
而不能辯之知萬物皆有所可有所不可故
曰選則不徧教則不至道則無遺者矣是故
愼到棄知去已而縁不得已冷零汰於物以
爲道理曰知不知將薄知而後鄰傷之者也
謑髁無任而笑天下之尚賢也縱脫無行而
非天下之大聖椎追拍輐斷與物宛轉舍是
與非苟可以免不師知慮不知前後魏危然
而已矣推(吐雷/反)而後行曳而後徃若飄風之
還若羽之旋若磨石之隧全而無非動靜無
過未嘗有罪是何故夫無知之物無建己之
患無用知之累動靜不離於理是以終身無
譽故曰至於若無知之物而已無用賢聖夫
塊不失道豪傑相與笑之曰愼到之道非生
人之行而至死人之理適得怪焉田駢亦然
學於彭蒙得不教焉彭蒙之師曰古之道人
至於莫之是莫之非而己矣其風窢闃然惡
可而言常反人不聚觀而不免於魭輐斷其
所謂道非道而所言之韙不免於非彭蒙田
駢愼到不知道雖然槩乎皆嘗有聞者也
郭註决然無主各自任也物得所趣故一而
　不兩選則不徧都用乃周也教則不至任
　其性乃至也冷汏猶聽放也其知力淺不
　知任其自然故薄之而又鄰傷焉謑髁無
　任言不當眞任而任夫衆人衆人各自能
　則無爲橫復尚賢也非大聖者欲壞其迹
　使物不殉也法家雖妙猶有椎□故未泯
　合不能知是之與非前之與後䁕目恣性
　苟免當特之患耳魏然任性獨立也推曳
　而行縁於不得已也患生於譽譽生於有
　建唯聖人然後能去知與故循天之理故
　愚知處宜貴賤當位賢不肖襲情而云無
　用賢聖所以爲不知道也塊不失道欲令
　去知如土塊也夫去知任性然後神明洞
　照所以爲賢聖而云塊不失道人若士塊
　非死而何豪傑所以笑也未合至道故爲
　詭怪得不教謂得自任之道也莫之是非
　所謂齊萬物以爲首也窢然逆風所動之
　聲反人不見觀不順民望也魭斷無圭角
　也韙是也道無不在而云塊不失道所以
　爲不知槩嘗有聞言不至也
以本爲精以物爲粗以有積爲不足澹然獨
與神明居古之道術有在於是者關尹老聃
聞其風而悅之建之以常無有主之以太一
以濡弱謙下爲表以空虛不毁萬物爲實關
尹曰在己無居形物自著其動若水其靜若
鏡其應若響芴忽乎若亡寂乎若清同焉者
和得焉者失未嘗先人而嘗隨人老聃曰知
其雄守其雌爲天下谿知其白守其辱爲天
下谷人皆取先己獨取後曰受天下之垢人
皆取實己獨取虛無藏也故有餘巋然而有
餘其行身也徐而不費無爲也而笑巧人皆
求福己獨曲全曰苟免於咎以深爲根以約
爲紀曰堅則毁矣銳則挫矣常寬容於物不
削於人可謂至極關尹老聃乎古之愽大眞
人哉
郭註有積爲不足寄之天下乃有餘也無有
　何所能建建之以常無有明有物之自建
　也自天地以及羣物皆各自得而不兼他
　飾斯非主之以太一邪在己無居者物來
　則應應而不藏故功隨物去也形物自著
　者不自是而委萬物故物形各自彰著也
　其應若響者常無情也得焉者失言常全
　者不知所得也物各自守其分則靜默而
　己無雄白也夫雄白者非尚勝自顯邪尚
　勝自顯豈非逐知過分以殆其生邪故古
　人不隨無涯之知守其分内而已故其性
　全其性全然後能及夭下能及天下然後
　歸之如谿谷也不與萬物爭鋒然後夭下
　樂推而不厭故後其身也雌辱後下之類
　皆物之所謂垢也取實者唯知有之以爲
　利未知無之以爲用取虛者守沖泊以待
　羣實也無藏有餘者付萬物使各自守故
　不患其少也巋然獨立自足之謂徐而不
　費者因民所利而行之隨四時而成之常
　與道理俱故無疾無費也巧者有爲以傷
　神器之自成故無爲者因其自生任其自
　成萬物各得自爲蜘蛛猶能結網則人人
　自有所能矣無貴於工倕也委順至理則
　常全故無求而福自足隨物故物不得咎
　理根爲太初之極不可謂之淺也以約爲
　紀去泰甚也夫至順則雖金石無堅也迕
　逆則雖水氣無耎也順全逆毁斯正理也
　進躁無涯爲銳各守其分則自容有餘不
　削於人全其性也
芴寞無形變化無常死與生與天地並與神
明徃與芒乎何之忽乎何適萬物畢羅莫足
以歸古之道術有在於是者莊周聞其風而
悅之以謬悠之說荒唐之言無端崖之辭時
恣縱而不儻不以觭見之也以天下爲沈濁
不可與莊語以巵言爲曼衍以重言爲眞以
寓言爲廣獨與天地精神徃來而不敖倪於
萬物不譴是非以與世俗處其書雖瓌璋而
連犿無傷也其辭雖參差而諔詭可觀彼其
充實不可以己上與造物者遊而下與外死
生無終始者爲友其於本也弘大而辟深閎
而肆其於宗也可謂稠調適而上遂矣雖然
其應於化而解於物也其理不竭其來不蛻
芒乎昧乎未之盡者
郭註無形無常隨物也死與生與任化也何
　之何適無意趣也物莫足歸都任置也時
　恣縱而不儻不急欲使物見其意也沈濁
　者累於形名以莊語爲狂而不信故不語
　也巵言重言寓言俱通至理正當萬物之
　性命也不譴是非已無是非故恣物而行
　也形羣於物故與俗處還與物合故無傷
　也不唯應當世之務故參差充實不可已
　多所有也莊子通以平意說己與說他人
　無異也案其辭明其汪汪然禹拜冒言亦
　何嫌乎此也
惠施多方其書五車其道舛駁其言也不中
厤歷物之意曰至大無外謂之大一至小無
内謂之小一無厚不可積也其大千里天與
地卑山與澤平日方中方睨物方生方死大
同而與小同異此之謂小同異萬物畢同畢
異此之謂大同異南方無窮而有窮今日適
越而昔來連環可解也我知天下之中央燕
之北越之南是也汎愛萬物天地一體也惠
施以此爲大觀於天下而曉辯者天下之辯
者相與樂之卵有毛雞三足郢有天下犬可
以爲羊馬有卵丁子有尾火不熱山出口輪
不蹍地目不見指不至至不絶龜長於蛇矩
不方規不可以爲圓鑿不圍枘飛鳥之景未
嘗動也鏃矢之疾而有不行不止之時狗非
犬黃馬驪牛三白狗黑孤駒未嘗有母一尺
之棰日取其半萬世不竭辯者以此與惠施
相應終身無窮桓團公孫龍辯者之徒飾人
之心易人之意能勝人之口不能服人之心
辯者之囿也惠施日以其知與人之辯特與
天下之辯者爲怪此其柢也然惠施之口淡
自以爲最賢曰天地其壯乎施存雄而無術
南方有倚畸人焉曰黄繚問天地所以不墜
不陷風雨雷霆之故惠施不辭而應不慮而
對徧爲萬物說說而不休多而無已猶以爲
寡益之以怪以反人爲實而欲以勝人爲名
是以舉衆不適也弱於德强於物其塗隩矣
由天地之道觀惠施之能其猶一蚉一□之
勞者也其於物也何庸夫充一尚可曰愈貴
道幾矣惠施不能以此自寧散於萬物而不
厭卒以善辯爲名惜乎惠施之才駘蕩而不
得逐萬物而不反是窮響以聲形與影競走
也悲夫
筆乘自惠施多方以下與列子載公孫龍誑
　魏王之語絶相類解者多屬臆說范無隱
　與其門人嘗論此云恢怩憰怪道通爲一
　存而勿論可也何者此本非南華語是其
　所闢舛駁不中之言惡用解爲雖然凡莊
　生之所述豈特墨翟禽滑釐以來爲近於
　道即惠施之言亦有似焉者也劉辰翁所
　謂唯愛之故病之而不知者以爲疾也毁
　人以自全也非莊子也
大明萬曆三十五年歲次丁未上元吉旦
　正一嗣教凝誠志道闡玄弘教大眞人掌
　天下道教事張國祥　奉
㫖校梓



莊子翼卷之八
