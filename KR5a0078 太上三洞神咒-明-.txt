#+TITLE: 太上三洞神咒-明-
#+DATE: 2016-06-11 12:26:47
#+SOURCE: github.com/kanripo/KR5a0078 master a867c0d2                
太上三洞神呪卷之一列一
　雷霆祈禱策役諸呪
　　　金光神呪
天地玄宗萬氣之根廣修萬劫證吾神通三
界内外惟吾獨尊體有金光覆映吾身視之
不見聽之不聞包羅天地育養群生受持萬
徧身有光明三界侍衛五帝伺迎萬神朝禮
役使雷霆鬼妖滅爽精怪亡形内有霹靂雷
神隱名啼㗶哽□□𡅪噒嗗吽啵咭唎噓哼
□嗶𠻃𡃳哆啹□□唏咈唌噂𠸺□嚋呼□
吃喥囉𡅵𠻗洞慧交徹五炁騰騰金光速現
覆護眞人
　　　大金光神呪
混沌浩蕩一炁初分金光正炁號爲玉清元
始定象自然至尊青白交射始立上清七寶
宫内玉宸道君三炁化結動耀太清祥雲瑞
殿五靈老君中央黄炁玉帝化生六波天主
梵炁天君丹霞碧落雷祖有神三境内外萬
聖千眞三十二帝四府萬靈五方五老日月
泰生輝光交耀分立乾坤清炁上騰濁炁下
凝妙用八海水帝溪眞三才四象陰陽合形
北酆九壘雷霆隱名諸天隱韻五帝監生十
福太乙罡運乾坤中山青帝萬象森羅靈君
嚇嚇四目之精唎哼噠唎元眞合英釋帝隱
詠玄冥子欽大有玉字雷霆轟轟啵囉𡅵囉
永保長生
　　　集神呪
元始大眞五雷高尊太華皓映洞郎八門五
老吿命無幽不聞上御九天中制酆山下鎮
河海十二永源八威神呪靈策玉文召龍致
雨收氣聚煙日月五星北斗七元合明天帝
敕下太玄宣威三界不得稽延諸天諸地諸
水諸山玉眞所部溟泠大神仙王遊宴大帥
仗旛天丁前祛金虎後奔玃天猛獸羅備四
門所呼立至所召立前赤書焕落風火無間
攝籙應命金馬驛傳
　　　雷霆大威德神呪
唵吽吽三檀那韓難延乾夷攝勑起九天都
火雷部無邊大力神王九天火雷火電火飛
火欻火流火七星火霹靂火炎雷烈火九天
都火雷王嚴駕夔龍坐騎飛虎獅子白澤獬
豸麒麟火駝火象火馬火鵰火獸萬群銅頭
鐵面百萬神兵五帝節鉞四天遊行帝鍾振
響魔鬼咸驚洞天福地嶽瀆幽靈山傾木陷
百谷沸騰何神敢當不伏順行巨口風王火
龍火馬火郎火女從天降下丙丁湧出火虎
布炁八龍奔飛都天五將噉雷發聲飛沙走
石拔樹移根風輪左擁火車右行照耀三界
化作赤城八卦斗底羅布四圍威罩天下炎
烈飛威鬼精見者入地萬丈化作灰飛古木
惡廟永劫塵迷急急如太乙元君律令
　　　太乙三山小木郎神呪
乾晶輝耀玉池東盟威使者名青童擲火萬
里坎震宫勇騎迅發來大濛木郎太乙三山
雄霹靂破石泉源通坤震巽户皓靈翁猛馬
四張欻火衝流精鬱光奔祝融巨神太華登
雲中黑幡皂纛揚虚空掩曦蒸雨屯雲濃閼
伯撼動崑崙峯幽靈翻海玄冥同馮夷鼓舞
長呼風蓬萊弱水興都功龍鷹捷疾先禦兇
朱髮巨翅雙目彤雷電吐毒驅五龍四溟靉
靆羅陰容一聲四海皆昏濛雨陣所至川流
洪金光流精斬旱虹洞陽幽靈召靊窿玉雷
皓師變崆峒虚皇太華掃妖爞群梁玄皇號
前鋒祠泉恣蜃威天公欻火律令翻穹窿鞭
擊妖魅驅蛇蟲勾婁吉利炎赫蹤登僧澤賾
悉聽從織女四歌心公忠輔我救旱功勳隆
赤鷄紫鵝飛無窮攝虐縳祟送北酆敕紫虚
元君降攝急急如火鈴大帥律令
　　　大木郎神呪
乾精流輝玉池東盟威聖者名青童擲火萬
里坎震宫勇騎迅發來太濛混沌鑿開透崆
峒緑波擎天轉勾戎青華密㫖令司封總領
符命下皇宫木郎太乙三山雄上奉玄微循
至恭歙欻驅雷起眠龍霹靂破石泉源通坤
至巽户皓靈翁流晶鬱光奔祝融猛馬四張
欻火衝巨乗太華登雲中金鎚玉鐵爍火弓
驚天鼗鼓鳴鼕鼕天罡大聖降眞聰神霄符
命耀靈通震擊萬邪無遺蹤我今奉命召雷
公東西南北欻火叢旗幡晝下揚虚空修羅
隔日迴桑雍毗離使者田元庸鯤尾擺動天
坻壠炎帝蒸雨屯雲濃須臾坎位黑氣隆虚
星赫烜射雙瞳閼伯撼動崑崙峰驅雷掣電
跨火龍飛沙走石揚虚空幽靈翻海玄冥同
馮夷鼓舞長呼風織女四歌號前鋒勾婁吉
利赶蒼龍丁辛滴昔握帝鍾盟威使者霜凝
冬玉光童子長春舂啞□噴怒號穹窿蠢明
期滅焚毒蚣黄利持劍斬螭䗤漢臣奉命閲
汝躬蓬萊弱水興都功瀛洲仙仗回玎𤦪玉
府令下無懶慵百司捧檄無不從天雷隱隱
撞金鍾神雷威烈摧帡幪龍雷震動天火紅
水雷鼓浪海盈充社令擊伐妖孽叢離陽旱
魃滅其蹤隅康長弩掃霓虹六一捷疾先禦
兇朱髮巨翅雙目瞳霆電吐毒驅五龍四溟
靉靆羅陰重隨吾禹步降靈通震響天地皆
忽忽斬馘旱靈諸魔宗火光一撒萬里紅燒
盡邪魔無塵蹤符命一到即雨通起發雷電
鼓鼕鼕驅駕雷部黑雨從一聲四海皆濛濛
金華充澤飛肅雍坎肇離倫勑玄宗水文催
變天門顒電光迸空烈焰烘公賓統戟降共
工雨陣所至川流洪霹靂大震環海中君亮
元皇號前鋒商羊呼呣雲髻鬆赤雞紫鵝翻
金籠流丹瑞氣將蒙茸天門九重垂丹楓泰
山丈人將逢蒙南嶽衡靈領赤松西華金天
役四兇恒山黑陶驚鬱供中彌五曜朝天嵩
百神降空馳神驄咄遮鳩羅誅飛蟲冰鳩暖
寮石阿雄執圭延年貞耳熊吴猛黄荆釗振
蹤榮雄圭延閃鳩蓬思全子眞威天公洞淵
二祖回帝裹持節使者横吹空天魔塞道無
相攻芙蓉錦江歌崆峒神霄察人善惡悰玉
札大驅雷神衆斬馘虎豹誅獰狨無鞅將吏
憂心憧一心頂戴禮玉容諸天列宿無錯綜
萬象皆屬璇璣宗運水使者來往中天澤降
下長溶溶輔我道法日興隆輔我救旱變時
豐輔我救旱功勳隆萬邪殺伐滅其蹤萬物
成就歸陶鎔天榮共享功無窮勑南極紫皇
元君降急急如火令攝
　　　四溟神呪
護明元妃素華金天英斗魁玄靈神太乙元
君統水兵蓬萊使者都水霆弱水瑩徹無纖
凝總攝河源歸四溟四溟之神天乙精行車
運水開天城太陰寒水九坎墹中有洞陽玄
幽靈玉雷皓師迅發聲巨乗太華天馬程流
精鬱光奔火鈴黑雲靉靆海氣昇下澍百川
雨如澠膚寸之澤成滿盈雨師元隸羅㬋星
持命速達箕畢星魚龍横天翅鬛興波濤鼓
浪泛長鯨錦鱗毫竅百川傾赤符潜伏騰光
陰上帝有敕無留停阿香散花持天馨速命
使者持律令玉杖擊開琉璃瓶雨液徧注群
物生火鈴將軍准上帝律令玉清命我天靈
九章雲飛攝除灾殃三十六使四溟木郎三
山氏陽攝
　　　大洞一百大吉祥檀熾鈞音神呪
元始善巧清和開諦法門一百大吉祥檀熾
鈞玉音神呪
普光弘濟尊太玄眞一心大洞丹泓劾
清和吉祥音始始始三炁吉祥檀熾鈞
梵音大梵炁吉祥檀熾鈞天音淨妙音
吉祥檀熾鈞帝心三昧音吉祥檀熾鈞
玉音芳華彩吉祥檀熾鈞虚音道光師
吉祥檀熾鈞無音妙通玄吉祥檀熾鈞
道祖内音宣吉祥檀熾鈞太一元皇音
吉祥檀熾鈞上帝妙行音吉祥檀熾鈞
金音無等音吉祥檀熾鈞九靈玉母音
吉祥檀熾鈞東父神音華吉祥檀熾鈞
伊音洞淵尊吉祥檀熾鈞　洞靈音悲
吉祥檀熾鈞騤音洞空香吉祥檀熾鈞
輪音大龍光吉祥檀熾鈞風音八和神
吉祥檀熾鈞翮音洞觀華吉祥檀熾鈞
□音洞明燈吉祥檀熾鈞凝除天帝音
吉祥檀熾鈞䝟音洞玄水吉祥檀熾鈞
霄明太華香吉祥檀熾鈞核音洞微果
吉祥檀熾鈞抽音洞靈芽吉祥檀熾鈞
淼泓劾中音吉祥檀熾鈞洞源金醴漿
吉祥檀熾鈞瓊瑰玄膺味吉祥檀熾鈞
饋欷金飯音洞虚黄元糧紫珍八和餐
吉祥檀熾鈞緇音大明輪吉祥檀熾鈞
檜伉音法財洞清無盡資驪珠吉光禍
吉祥檀熾鈞觚斠元母音洞眞天帝衣
黄裳紫光裙吉祥檀熾鈞樞　金母音
吉祥檀熾鈞蓮艘婆景音吉祥檀熾鈞
盤音紫光裙吉祥檀熾鈞機音大圓通
吉祥檀熾鈞龜音妙天花吉祥檀熾鈞
猷音烏龍飛吉祥檀熾鈞光音大眞如
吉祥檀熾鈞寶月清宸音吉祥檀熾鈞
岑日慧明光吉祥檀熾鈞晶羅頡力音
吉祥檀熾鈞注音太原歌吉祥檀熾鈞
磨音慈父章吉祥檀熾鈞星斗晨皇音
吉祥檀熾鈞彫薔妙香音吉祥檀熾鈞
蘅薇太玄香吉祥檀熾鈞内香中帝香
吉祥檀熾鈞清景玉宸香吉祥檀熾鈞
眞香洞神香吉祥檀熾鈞神音太清謡
吉祥檀熾鈞妙門眞定香吉祥檀熾鈞
氣母襲華香吉祥檀熾鈞聖音天寶皇
吉祥檀熾鈞眞帝靈音生吉祥檀熾鈞
仙王神寶音吉祥檀熾鈞師寶玄中音
吉祥檀熾鈞歌周音大明吉祥檀熾鈞
劾音姿晞陽吉祥檀熾鈞驃音玉華涼
吉祥檀熾鈞象音上德音吉祥檀熾鈞
初音大吉祥帝心檀熾鈞冥寂玄通音
吉祥檀熾鈞深音高觀王吉祥檀熾鈞
應音南長生吉祥檀熾鈞清和妙化音
吉祥檀熾鈞傲睨音八華吉祥檀熾鈞
福音壽仙王吉祥檀熾鈞禀無清帝音
吉祥檀熾鈞伏雲始老音吉祥檀熾鈞
阿奕流吟音吉祥檀熾鈞郁麗菩育音
吉祥檀熾鈞答慶大梵音吉祥檀熾鈞
明上回玄音吉祥檀熾鈞吁員龍羅音
吉祥檀熾鈞洞浮生玉音吉祥檀熾鈞
空靈凙音吉祥檀熾鈞緑羅雲飛音
吉祥檀熾鈞那育魔羅音吉祥檀熾鈞
鏡攬運容音吉祥檀熾鈞廓奕神纓音
吉祥檀熾鈞禪猷白元音吉祥檀熾鈞
婆尼宛敷音吉祥檀熾鈞梵萌蕭嵎音
吉祥檀熾鈞易邈無極音吉祥檀熾鈞
郁竺宛首音吉祥檀熾鈞延由自辯音
吉祥檀熾鈞品首扶盖音吉祥檀熾鈞
長桑栢空音吉祥檀熾鈞玃育上玄音
吉祥檀熾鈞陀羅合雲音吉祥檀熾鈞
飛天沙陀音吉祥檀熾鈞瑛鮮和中音
吉祥檀熾鈞碧落浮黎音吉祥檀熾鈞
保眞惡奕音吉祥檀熾鈞洞妙恢漠音
吉祥檀識鈞人心擇那音吉祥檀熾鈞
大洞無量音吉祥檀熾鈞玄功三千圓
妙行八百齊貴品生芝英丹碧靈寶輝
圓滿證十通舉形昇三微
太上洞淵三昩鵬麟大聖慈仁無礙威德洪
深溥攝十方總統三界光明止印帝心伏魔
救護衆生消災滅罪解寃除結吉祥大神呪
品
　　　　仰啓呪
　　仰啓洞淵無礙主先劫虚皇無上尊
　　演呪三昩神呪心付度玄元萬道祖
　　洞淵天尊大威德昔弘盟誓佐諸天
　　二十二願救衆生溥使斷除魔種族
　　千寃萬罪皆消解九厄三災悉蕩除
　　分明堅固解脫人悉俾同登無上道
　　應有所求專念者俱蒙成就契凡心
　　收除六洞大魔王制伏六陰諸鬼賊
　　解寃釋結清和法散殃滅訟吉祥音
　　不遺不捨大慈仁功德妙林難盡說
　　臣今宣演帝心呪救䕶衆生度有縁
　　十方三界諸帝君八部龍神地祇衆
　　聽經護法諸魔鬼或在地上及虛空
　　纔聞神呪帝鍾揺各具威儀來加護
大洞周泓劾惠臨惠臨禀蚩亶蚩元和元和
妙眞妙眞吉盧吉盧軫蘭軫蘭皇希皇希燾
盧燾盧毓飛毓飛薈蔚薈蔚玄蓋玄蓋粗胡
粗胡神寶化身周遍法界三界十方光明無
礙大慈仁者平護陶平護陶左攝蘇護謨右
攝蘇護謨天蓬天蓬天猷天猷黑煞黑煞玄
武玄武叭吒叭吒鵬麟鵬麟六目飛天六目
飛天元威九目元威九目煞古煞古騤象黄
林飛龍飛天無極玉龍盤古開化盤古開化
三界十方無極神王大化身無量隨願樗蒙
隨願樗蒙决岑决岑大澍法霖大澍法霖救
度衆生保佑天心天輪天輪法部多法部多
修修修修轉轉轉轉成成成成昇昇昇昇洞
淵天尊大勑召攝巴元醜伯丹劉烟負天擔
石炯開全反山六目元素忉利王監醜朗馥
玉穉豁落神虞耆列日支褒度皇王虎騎兜
垠大碧　夔勒壘唐嶷西天崗音音刮郭羅
王龍愿竺陀鬱繿天王太極灝穹幽清九素
天魔宸極大魁斠元神宗横天擔力八威明
王含太樞太微五神十天皇帝舉洞岡舉洞
岡舉洞岡來救護天圖龍王亢石金單洞眞
天丁和神親纓乗天元炁金剛十力八方飛
天玉女温質嚳師大翕雷公月翕日奔邱國
太一金童薈徯煈南(音/尋)釋曇君九泰元龍王
緇石將軍權連曼拏鼐壺正一功曹自烜耐
□(音/七)玉壺極清天王無量光明天虚空太雲
日月星君天大神王致穹吴犀貉山土皇地
祇山海地神鬼賓原陵土壘涓姑吻噓風樞
太靈炎噓域盧甝(音/酣)虞□(音/辟)輪端傑太微紫
微孝春燧陽㒩𧔞玄勾丘蘭毗欹丘蘭騤葵
一切眞仙來救護救護臣某一家等轉誦神
呪之後萬罪消滅萬寃解除萬結斷釋萬災
蕩散所有億曾萬祖歷劫種親一切寃債仇
讎呪誓冢訟遺殃宿恨譴辜子孫隨此呪音
即時消滅使臣吉祥臻集清和充盈萬福駢
來十通滿證祖䰟更化族屬康榮一切衆生
同登道果
歸命敬禮
洞淵三昧天尊元皇阿暉層光晃曜大法輪
大法輪眞人神仙傳度救護收攝魔鬼無量
王不惱衆生成就呪願洞淵呪勑普攝䝟䝟
□䝟旃搏旃搏括猪山𤞍(音/猱)魑烏高飛貙高
飛貙句尅蝕蟲蠡𧳶□孕軫郁𡝐郁𡝐景胡
駱綦洪盧洪盧貚(大丹/切)貙貚貙□鴆□鴆青
眞龗(音/靈)觥馥殷勾血高鄰賓鄰究賓目粦水
虒水虒初波毒龍泉曲萬鬼並以呪力摧伏
惡道玄天龍劍黑角馳毬斷斬惡根地根救
護善道仙趣度魔度䰟正性和神攝毒回慈
欽承黄越永離鬼趣來進仙階救護衆生解
寃滅罪伏龍呼龍亶夷亶夷妙門妙輪開諦
法門六明十通正眞妙行率夷率夷大統攝
率夷大濟度率夷大圓滿率夷八十一王尸
羅刹神普助願力普持鎧仗神通錮護大破
寃敵神王六明二十四開諦法門大清淨妙
法輪大覺警妙法輪大忍捨妙法輪大圓滿
妙法輪大廣明開諦十大神通至眞妙行丹
黄紫文五文内珠九天八會隱環集素結友
證聖得道成眞元命眞人法身自然普度衆
生同等一乘出𦆑出𦆑離縳離縛解結解結
見性解脫超眞超神超聖太眞無爲無爲無
形無形希夷希夷與道合眞急急如
洞淵帝心印勑律令
　　　天蓬眞君神呪
天蓬天蓬九玄煞童五丁都司高刁北翁
七政八靈太上皓兇長顱巨獸手把帝鍾
素梟三神嚴駕夔龍威劍神王斬邪滅蹤
紫炁乘天丹霞赫衝吞魔食鬼横身飲風
蒼舌緑齒四目老翁天丁力士成南禦凶
天騶激戾威北銜鋒三十萬兵衛我九重
辟屍千里祛却不祥敢有小鬼欲來見狀
钁天大斧斬鬼五形炎帝烈血北斗然骨
四明破骸天猷滅類神刀一下萬鬼自潰
急急如律令
　　　天猷眞君神呪
天猷天猷猛烈諸侯上佐北極下臨九州
身披金甲手執戈矛眼如掣電爪似金鈎
逢妖寸斬遇鬼擒收順鬼不斬惡鬼截頭
上帝敕下不得停留急急如律令
　　　翊聖眞君神呪
北方黑帝五炁靈君光華日月威被乾坤
飛符攝籙斷絶鬼門左右吏兵三五將軍
雷公霹靂電閃風奔刀劍如雨隊仗如雲
手執帝鍾頭戴崑崙行遶天下收捉鬼神
九州社令血食之賓不許拒逆敢有張靈
鎮星縛手北帝收魂三台七星持劍斬精
罪不重拷殃及子孫邪精魍魎吾誓不聞
聞吾呪者頭破腦裂碎如微塵
急急如律令
　　　佑聖眞君神呪
太陰化生水位之精虚危上應竈蛇合形
周行六合威攝萬靈無幽不察無願不成
劫終劫始剪伐魔精救護群品家國安寧
數終末甲妖氣流行上帝有敕吾故降靈
闡揚正法蕩邪辟兵化育黎兆協贊中興
敢有小鬼欲來現形吾目一視五嶽摧傾
急急如律令


　太上三洞神呪卷之一












太上三洞神呪卷之二列二
　雷霆召役諸呪
　　　三十六雷總轄呪
天洞天眞畢火畢眞天烏天鎮威猛丁辛氷
輪氷鉢流光火輪喝伽嘀息太乙元君咬綱
雀舌天雷風鈴火猪黑犬火鷹腥煙天關霹
靂鐵甲飛雄仙都火雷山雷火雲風火元明
火伯風霆勾婁咭唎織女四哥玉雷皓翁洞
陽幽靈四冥公賔火光流晶巨神太華金睛
青思蒼牙鐵面散煙霹靂雷主閼伯木郞奎
光欻火律令邵陽火車銀牙猛吏六波捲水
飛鷹走犬流金火鈴急急如律令
　　　七十二侯都總呪
㵙河泇尼漊錐鉗鈋唎鳩驢釗靈雄投擯擰
凱庭槽媛婒娱奴𠻗嘰軻輪軌動津肆录僧
織緬閼浴霳皓穹把攪巴閼醜源熾躬霄度
上堎飛圓明宸泰運謡飈耀玉燎雷燮普徧
灱阿那伽急急如律令
　　　開旗呪
五雷猛將火車將軍騰天倒地驅雷奔雲隊
仗千萬統領神兵開旗急召不得稽停急急
如律令
　　　卓劍呪
青華上帝敕賜劍召雷霆上接九天炁後有
七星熒六丁飛猛火霹靂滅邪精卓劍天地
動風雲雷電生急急如律令
　　　巡壇呪
巡壇一帀立召四靈四靈旣集疾速衛壇捧
符執節隨吾而行掃除妖孽驅逐邪精淨吾
壇界聽令奉行巡壇二帀立召風雷浩蕩使
者風火郎君飛沙走石掃蕩妖氛遵承符命
隨吾而行驅邪遣厭溥察微塵淨吾壇界聽
召雷神巡壇三帀立召天神天丁力士五雷
吏兵飛符使者南方火鈴火鈴童子火輪將
軍流火烜烈大震威靈鳴鍾擊鼓隨吾而行
霹靂大噉天地肅清逆吾者死順吾者生淨
吾壇所聽召雷神
　　　助威呪
合明天帝香官四直雲中使者飛天捷疾律
令大神奉行急急吾叩天鼓萬神咸集急急
如律令
　　　用劍呪
一敕不至爾罪不原二敕不至逆節相連三
敕不至影滅風煙吾聞三清上聖雷霆之祖
十極高眞雷霆之本也昊天玉皇上帝所以
號令雷霆后土皇地祇所以節制雷霆日宫
太陽星君雷霆賴以威月府太陰皇君雷霆
賴以神北斗九皇星君雷霆賴以樞轄天命
付我我命付汝汝若負吾天令不許吾奉眞
王令
　　　行淨呪
丙丁昃文電降龍行走蛇躍龜虎白甲庚血
食變化天厨竒珍百味甘虚天將咸歆雲龍
變化風雨潜行
　　　變神呪
雷神雷神諦聽吾呪吾宣太上靈章凡食化
爲仙食世酒化爲瓊漿受祭之後各各增長
威光急急如律令
　　　步罡呪
玉帝有敕威震雷霆五雷召雲驅使六丁風
伯混沌雷電奔星天雨下降霶𩃱如傾急急
如律令
　　　又
吾召東方青龍神我今飛步登陽明天迴地
轉覆六甲太微命我驅雷霆火師一振流金
鈴驅雷霹靂響太清霖雨霶𩃱速降臨敢有
後至先滅形急急如律令
　　　會兵呪
召雷將召雷兵揚雷鼓伐雷精領天將領天
兵發天鼓揚天星飛金精執火輪布巽炁斬
妖精唵吽敕攝五雷疾速行急急如律令
　　　致雨呪
五帝五龍降光行風廣布潤澤輔佐雷公五
湖四海水最朝宗神符命汝常川聽從敢有
違者雷斧不容急急如律令
　　　握雷局呪
一轉天關正射二轉霹靂交飛三轉龍神吐
霧四轉雷雨廣施五轉飛砂走石六轉山鬼
伏摧七轉陰霆將兵依吾法令收攝六天斷
頭不道之鬼赴吾魁罡之下受死無動無作
　　　五雷治病呪
木德辰星東方之靈隨吾九炁驅逐邪精敢
有拒逆攝付魁罡火中之精南方之靈隨吾
三炁焚滅邪精敢有拒逆攝付魁罡白虎將
軍兊宫正神隨吾七炁誅斬邪精敢有拒逆
攝付魁罡天地二將龜蛇合形隨吾五炁飄
蕩不祥敢有拒逆攝付魁罡戊已之炁中央
合形隨吾一炁埋伏魔精敢有拒逆攝付魁
罡急急如律令
　　　勘合符呪
畢房心昴張虚危星逢枯即濟遇雨即晴助
吾大道捲雨收雲急急如律令
　　　遣呪
陰有六神陽有六神捷疾靈妙六甲六丁杳
冥之祖天地之精吾奉帝敕急與子庚所差
某將隊仗齊臨奮怒電露山嶽摧傾賫持符
璽火急前去不得暫停疾
　　　役萬靈呪
乾玉辟毒振適羅靈八仙秉鉞上帝王靈太
玄落景七神衝庭黄眞耀角焕擲火鈴紫文
玉字四景開明九天六天四天之精外傳玄
祖内保帥兵左成右顧火熱風蒸敕斬萬妖
摧馘千精金眞所振九魔滅形吾佩眞符役
使萬靈上昇三境去合帝城急急如律令
　　　召五嶽呪
泰山天孫天極神祇南丹天帝火嶽之尊西
華庚耀太白流精𢘆山幽帝中嵩太虚萬靈
主宰生死之司雷霆有令急到符中攝
　　　發雷符呪
北風飄飄至西風鬱鬱來南丹鳳翱翔東火
龍徘徊眞人捧信檄召汝作雲雷速赴雷壇
下救拔於苦荄急急如律令
　　　蠻雷呪
東甲乾元亨正炁速流行吾受長生命天地
掌中横隱伏隨吾呪用則雷雨騰五雷速降
炁入我雷輪行助我行大道不敢輒違盟巽
上天丁立斬汝七祖形急降急急降急速現
眞形急急如律令
　　　殺鬼降魔呪
天元太一精司主兵衛護世土保合生精華
衣繡裙正冠青巾青龍左列白虎右賔佩服
龍劍五福之章統領神官三五將軍有邪必
斬有恠必摧敷祐福祥啓悟希夷邪恠消滅
五帝降威䕶世萬年帝德日熙黄龍降天帝
壽所期景霄洞章消魔却非急急如律令
　　　保制劫運呪
五劫旣周後劫推遷爰命景霄保制劫年九
天運否陰陽數窮五行乖逆六天肆兇天道
旣變人道將終咨示列缺部制豐隆五老化
身五雷大君飛神變景掃蕩魔群揮戈秉鉞
駕起黑雲九地巡遊烈火炎焚滌除凶穢掃
蕩妖氛駢邾潞洄何歷光仁露堪顯生履兆
機垂祕呈策極存智昭基是災皆弭禍亂悉
平五雷奮威雷令必行急急如律令
　　　滅瘟疫呪
始青符命洞淵正刑金鉞前導雷鼓後轟兵
仗億千變化眞靈景霄所部中有威神華遊
謁用邈處述規測禁洞回希淵奏明禮罡大
抃陀漠子持凝陰合陽理禁邪原妖魔厲鬼
束送窮泉敢有干試攝赴洞淵風刀考身萬
死不原急急如律令
　　　治病保生呪
太虚玄妙神空洞幽元君生於眇莽中運化
標玄根淡漠居正性返照滅邪氛消魔却害
除冲融和至眞昭昭智慧鋒威化比妖群五
濁安能擾明輝華景形佩服景霄文雲光焕
爾身玉符鎮内景龍虎纏胎嬰水火金木交
混一宗皇靈百脉息宣暢帝眞衛爾生
　　　大梵倒海呪
條冥衍崖耿徹敷澄監萌腆宣撰慈漣波仙
宛碧洙洋略浮濵濵築咸恭番振阜屏拂俾
就元扁飛禦停忱昭亨欸角奮波微
　　　召五雷呪
玉清始青眞符告盟推遷二炁混一成眞五
雷五雷急會黄寧氤氲變化吼雷迅霆聞呼
即至速發陽聲狼洺沍濱瀆矧咁盧椿抑煞
攝急急如律令
　　　天雷神呪
三天育元景霄正刑發生號令上應列星敕
爾雷神運動風霆太一帝君召汝眞靈一召
即至來降帝庭
　　　地雷神呪
玄炁徘徊丹天令行震吼太空火令申明煙
都稟命斬邪保生嚴駕火車統制雷兵景霄
敇下震動天聲
　　　水雷神呪
始青天中敇下景霄嘯命風雷馘邪斬妖霹
靂震吼陰陽炁交電光圍繞火發炎燒雷車
速起來降空遥
　　　神雷神呪
九天玄音急召衆神齊會景霄驅雷奔雲金
鉞前驅雷鼓發奔太一行刑役使雷兵來應
符命掃蕩邪精
　　　社雷神呪
高上景霄節制雷霆召命三界稟令行刑九
州杜令血食之神佐理陰陽震吼天聲來應
符命斬邪保生
　　　敕雷符呪
炎靈震神火麗輝神赤明焕赫奔雲流鈴仙
都敇下星斗隱明黑雲密布電火奔星金鉞
四張收斬邪精天令一下速震速轟急急如
律令
　　　召雷呪
唵天皇伽耶霹靂攝吒嚂咭吽四目九醜雷
音電火攝唵阿暮伽毗盧左曩摩賀母捺態
摩利噔囉摩什伐羅密多耶吽唵唎吽唵唎
吽唎吽唵唵唎唵唵唎吽吽𤆶𤆺□烓□炩
焱燝燁鐄錟𨯂𨯊□䨔□雵□玞璹□唵天
黑呵唎囉摩耶地白傑陀耶伽梵
　　　運雷呪
唵天皇伽耶霹靂攝唵霹靂伽耶天皇唵唵
唎吽唵唎吽唎吽唵唵唎唵唵吽唵吽吽吽
吽唵唵唎唵吽吽皇天伽耶霹靂唵唵霹靂
伽耶天皇吽天耶歷伽霹靂敕天霹靂梵耶
伽唎吽吽唎唵唵吽吽唎吽皇天敕煞攝
　　　起雷呪
唵吽吽波吒波伽馬晟吉利順帝音菩提野
伽末伽火支火鉢火輪盤盤嘉律台台審審
誅誅白靈和護帝叱吒婆推訶金頭賓羅郭
吉刀眞如帝微砂三昧烏精火尼帝糵帝訶
俱尼俱尼婆蘇吒訶
　　　雷經上篇呪
太上太清皇老帝君唵風火雷兵赫吒大神
唵都嚧呢㖿唵黑煞哪㖿皇天生我皇地載
我日月照我星辰榮我諸仙舉我司命與我
太乙任我玉宸召我三官保我五帝衛我魑
　隨我天官輔我受法靈童地官有敕雷部
侍我水官有令火炁合凝諸龍聽我上徹玉
清都天五將噉雷發聲玉帝有敕南辰佐我
北斗輔我金童侍我玉女從我六甲直我六
丁進我天門開我地户通我山澤容我江河
渡我風雨送我神樂助我四聖輔我雷電隨
我八卦遵我九宫遁我陰陽宗我五行扶我
四時成我唵吽咭吒披頭散髮各變眞形天
蓬元帥寶印牒我天猷元帥仗劍衛我翊聖
眞君持戟守我玄天眞武水火助我四瀆䕶
我九龍遶我甘雨送我當火隨我閃電照我
二十四炁輪將直我吾身神光虚梵日月與
天爲誓𩵄魒䰢魁唵𠻗明神唵咇咣敕煞攝
　　　雷經中篇呪
唵嚤吒𡄦唵魓𩲃輔星唵咭　吒唵攝馘吒
唵嚥炁和中養三魂内育七魄雷公電母隨
鼓而擊唵飛羽毛吒攝銅牙鐵爪唵充南北
攝至東西臨䐩色仄馘逐飛空黃中理炁黑
暗蕩蕩震起斗牛鬼哭神愁三令閉塞六甲
徘徊金神騰駕木郎大神水充玄户火降離
明土安五宫日月朗明龍虎交横風雨應生
江海倒逆山嶽摧傾衝天破地萬丈興行所
求者得所向者亨所爲者合所謀者成天罡
大聖河魁尊神種種變化與道合眞何神不
使何令不行左有青龍右有白虎前有朱雀
後有玄武上頂華蓋下躡魁罡神通光嚴威
鎮十方愛我者生惡我者殃謀我者死僧我
者亡靈童神女破邪金剛三千六百常在我
傍執節捧符與我同遊太上攝京天大吉昌
二十四符與星歷俱驅龍跨虎收斬妖精稍
有違令牒送雷霆急急速速攝
　　　雷經下篇呪
太上太清皇老帝君唵嗔吒命囉㖿阿脩陀
囉嚤嗔呤㖿北帝黑煞嚴赫威神轟天霹靂
敕乾元敇晶攝負風猛吏追風使者風伯道
彰趕龍奔霧風神速興引雷使者電光發興
風起巽户罡布箕星三台輔我飛雷震驚風
伯雨師急降黑雲雷公電母掣電光明五雷
衆將鼓舞乾坤搜羅天地五嶽皆驚所往無
虞入海天門開入河地户出九天敕令都天
元帥唵欻火奉命五帝雷公霹靂雷公陰陽
雷公四令雷公六甲雷公發水雷公八風雷
公十兩雷公六道雷公閃電雷公興風雷公
行雨雷公五嶽雷公四瀆雷公八節雷公六
候雷公大川雷公溪谷雷公江河雷公四海
雷公鳴鼓雷公轟雷雷公火車雷公大輪雷
公移山雷公走石雷公興雲雷公洒雨雷公
行雪雷公布霜雷公打瘟雷公驅邪雷公光
明雷公黑暗雷公火印雷公破陣雷公福禄
如川金玉豐隆所求皆至世間之寶由吾所
需天下鬼神受吾所驅有一不從雷斧速誅
明離大神有功之日名書上清身中之神自
然清淨太玄保舉玉班有名前排力士後擁
天丁驅雷霹靂飛走火鈴城隍杜令不得留
停唵囉薩吒驅役天丁五方使者霹靂大神
敕告奉行急急如太上太清皇老帝君律令
　　　乾天霹靂呪
魁天霹靂驅列九州令合乾坤飛瀆天而可
赦九州杜令禀令於玉清之道飛雷光電吏
之神火光連天萬丈雷公大將軍隨吾令變
霹靂横飛勾天列神使者嚴廣飛震直乾坤
烈面使者狡天霹靂横交西方律令欻火伯
温直符猛吏趙公明走吏奔星下聽命使者
田文清驅火霹靂使者田文廣折木使者馮
夷雷公大將軍閻世衝九州杜令十反太一
靈官地反五嶽催神霹靂走天立地驅劍而
霹靂揈揈天蓬黑煞急急
　　　驅雷呪
雷光猛電欻火流星付臣諸將烈面南行勾
面使者立蕩乾坤烈面使者敷散乾靈擲目
使者撼動雷神爭目使者烈陣布營八殺威
猛追到翼星神兵隊隊九天敕命敢不從命
破滅汝形
　　　追雷呪
天雷蕩蕩敷烈九州上撼玉清下徹北酆七
十二將五部列神前有金庭玉輅後擺紫府
元君直雷元明使者急奉元君驅雷浩蕩霹
靂揈揈速召謝道伯温李仲清黃天祐追翼
星閼伯正行驅列乾坤火急奉行
　　　立報呪
天昏地列飛鎮乾坤雷公翼星天祐正行我
今使汝速速作聲急急
　　　誓雷神呪
汝等雷神各有職名雷火天佑各守其職吾
守九天玄命霹靂横精驅雷大發威鎮乾坤
八煞遵命欻火伯温烈面使者敕號仲清九
天使者田朴尊神莫錯使者統我令行召九
天直符使者謝祐霹靂蕩蕩威鎮乾坤我今
召汝不得有違
　　　敕符呪
天帝符命令下雷霆伐惡馘毒破廟除形邪
神妖怪敢當敢臨霹靂大將輔吾道法速賜
通靈
　　　　又
天威地威神威靈威元始上眞五老高尊太
平皓範洞朗八門五帝告命無幽不聞上御
帝君中制酆山下領河海十二水源八威神
呪靈簡玉篇召龍負水收炁聚雲斬魔遣鬼
掃蕩妖氛萬精墮落所請速臨急急如律令
　　　翼星血殺呪
天影神祇血殺星君血刃星君血毒星君血
檢星君四星皓大日月長明天有五星天心
合我地心合我某今統令霹靂乾坤速召東
方甲乙木青玄倒生雷帝福生無檢翼星長
行血公動天霹靂常行常起雷火驅震乾坤
翼星將軍閻某變都天律令欻火遣乾坤起
太陽眞火鄧化火光萬丈燒遍乾坤火精宋
無忌火光萬丈分别乾坤吾有三千六百長
隨我行統七十二將三十六令刑有天獄正
有霹靂天雷諸將我不負汝汝莫負吾世民
乾旱雨澤不行人民失業苗稼可憂地皮枯
裂蝗蟲大作化爲微塵天令地令人令雷令
統五方眞令五嶽摧形諸天將佐血印神君
雷聲一發雷公將軍撒風致雨木郎正行散
花瑶池飛出乾坤木郎一至霹靂揈飛我今
有敕不得乆停九天驅龍使者嚴廣摧山側
目呼天地鬼神不行叫天地雷震雷神霹靂
正飛天地日月昏暗乾坤急速報應
　　　五方呪
東方青玄道法雷帝南方火光震門雷帝西
方白煞弔星雷帝北方被髮震雷雷帝中央
戊己雷帝五帝之君五帝之名吾統五令火
急奉行
　　　九天動雷呪
唵嘽嗶叱㗘吒囁天皇地皇人皇天人皇地
人皇人人皇唵皇帝君叱唎囁天陽雷地陰
雷鬼神無處藏聞吾呼召疾速降飛火流星
合帝君吒吽吽唵嗚唵噠哆吁喯呪𠰹囉𠻗
哱囁皇釋加牟乎叱天吒可奴吸囉魁罡噀
呪萬鬼滅亡疾
　　　絣天烈雷呪
魁罡神力霹靂揈揈五嶽四瀆震定乾坤今
日召汝速來現形指揮烈雷不得暫停急急
如律令
　　　九天奔雷呪
九天陽陽飛劍神王破禄三台威攝四方黄
神勾天翼德亡神天摧倒地裂海隨文召汝
雷神奔雷奉行
　　　五雷敕呪
天雷天中起地雷地中行神雷動五嶽水雷
四海騰今年雷速起密行五闕號霹靂借神
威神符所到處萬邪不敢生急急如律令
　　　又
西方律令鎮定乾坤奔天霹靂火光速行伯
温速降鎮定乾坤乾羅荅那威攝萬靈吾左
有天丁右有六甲前有朱雀後有玄武五方
使者捧擁吾行三十萬兵圍吾九層碎屍千
里速掃不祥天門蕩蕩隊隊天丁威鎮十方
威攝九荒敢有邪鬼化作微塵神將西方欻
火鄧伯温跨火龍金晴猛電捧燒火光萬里
敢有不正之邪鬼速爲吾燒着化作微塵急
急如敕命
　　　霹靂呪
霹靂乘龍駕黑雲六丁驅湧出帝軒萬馬奔
雷震天地火蛇吐焰魔鬼潜左玄日陽散玉
歷右玄月陰飛金篇五湖連栧如裂帛大震
三聲湧水泉霹靂雷公聽我召召命正出雷
揈權天雷十二化爲霹靂唵黑黑𠴲𠴲攝地
雷十二化爲霹靂唵飛飛骨骨攝水雷十二
化爲霹靂唵蛺蛺坤坤攝
　　　九天擊伐都烈呪
雷光威猛風雨之精乾天雷電攝之立至敕
九天元命飛雷鎮定乾坤東方箕星尊南方
火輪壁西方白吊星北方黑鎮星驅輪日月
攝將兵律令敕行
　　　召太乙十神呪
神炁靈靈威鎮萬星天門通我五嶽通人左
有青龍右有白虎速召太乙十神各聽姓名
急疾
　　　書符呪
天筆靈靈神筆合神寫神神至寫鬼滅形上
清有敕化鬼微塵土宿眞煞速降威靈急急
如律令
　　　攝邪呪
五雷使者五丁都司懸空大聖霹靂轟轟朝
天五嶽鎮定乾坤敢有不從令斬汝魂急急
如律令
　　　縛邪符呪
黑面雷公黑殺天兵四直驅斗陽神步罡北
斗將軍衛我身形布炁長存閃電驅兵三千
六百五行尊神頭分日月照破星營諸天神
祇爲吾攝來附身急急如律令
　　　太陽呪
太陽星帥威震扶桑奉轟天敕運用雷霆承
飛符攝急速奉行
　　　木星呪
歲華木德威震轟霆發生萬物鼓動潜靈將
兵飛攝用以靈文
　　　火星呪
熒惑立法總司火權威光萬丈燒滅精靈隨
符下應攝附人身
　　　金星呪
太白星帥權震西方主司兵柄白芒耀光奉
承轟命攝除禍殃
　　　水星呪
水德伺晨禀命雷轟洞陰水府九江九溟遵
承符告誅滅禍精
　　　土星呪
中央土宿總攝四方黄中理炁奉命帝房從
天下降飛攝禍殃
　　　神首呪
交初神首列耀中天威光所到山裂石穿神
通廣大速赴壇前
　　　神尾呪
交終神尾威撼山川黑炁飛踴衝塞九天吾
今默召神勇自然
　　　紫炁呪
道曜紫炁降福無窮轟天正令制鬼除兇神
光所照降格玄穹
　　　月孛呪
威彗神猛震斷九天神劍揮擊鬼滅九泉奉
承轟令不得留連
　　　運斗呪
北斗七星震定威靈北斗七星正一眞人北
斗七星貪狼巨門北斗七星文曲星君北斗
七星上撼乾坤北斗七星霹靂轟轟北斗七
星五雷令行北斗七星天羅地網北斗七星
病人長生北斗七星聽令施行北斗七星皇
天生人北斗七星五星列行北斗七星霹鬼
來星北斗七星步斗天門北斗七星擺定乾
坤急急如律令
　　　六甲神將呪
六甲雷公威鎮乾坤摧海六丁六丁之尊天
昏地裂六合有兵乾坤大聖六甲之神黄天
奔雷行天三十六路變行三十六坤神傳一
令火急奉行急急如律令
　　　揈天呪
斗牛之星柳鬼之精二十八宿攪天而下破
魔斷鬼回光返形驅輪日月攝聚萬兵諸天
帥將准聽令行急急如律令
　　　安神呪
主定帝敕掃蕩乾坤二十八宿横列七星乾
坤啓斗飛天狼乾坎離之主步列天兵左爲
天契右爲天權雷兵將佐不得久停急急如
律令
　　　都令呪
黄神聚將令出轟天十一大曜紀律明嚴各
領號令衝擊照行違者刑刢斬霹行
　　　星帥呪
太一星帥名震九天轟天受令運化自然斥
咤風雨山石川洪横身鼓舞飛龍走乾大華
震動霹靂喧天羅計交擊水火漂然孛彗鼓
勇金火四騰木土造化令出玄玄急急如律
令
太陽星帥持權扶桑曦輪萬里烜赫東鄉眞
符飛起遍撒火光
木星歲華主領東方震宫驚蟄運轉雷房眞
符飛起雷威作强
熒惑執法嚴駕驛騑持威三界鬼神心危眞
符飛起炎火速飛
太白凌漢遊走八溟耀靈散彩逃起刀兵眞
符飛起邪魅喪精
水德伺晨總司水靈三江九河湖海龍神眞
符飛起洪波四傾
中央土宿總炁黄元帝君品命四象完全眞
符飛起地動山源
神首羅㬋五帝推尊怒㠯一視山嶽摧崩眞
符飛起地炁速騰
神尾計都黑炁震天昏日閉月神威莫前眞
符飛起雷雨隨行
天乙紫炁道曜之尊解衝釋惡變禍移迍眞
符飛起大法攸行
孛彗流星神勇威靈威南一叫聲震雷霆眞
符飛起石裂山傾
青陽慈悲勘令之尊有敕傳符解釋十神眞
符告下威怒速停不得違抗隨敕奉行
九霄上帝發令奉行我行眞符衝擊諸星流
逆衝改殺炁紛紛有敕傳各安星扃急急
如律令
　　　飛罡神呪
無上太清玄元帝君保生護命敕攝三魂靈
符衛魄立示鬼神令我朝闕度我玄門請登
玉庭面侍高眞往來分明恭奏臣誠玉帝敕
命急急奉行
　　　服五神符呪
玉府玄宫紫氣始青内鍊三魂台光安寧神
寶玉室與我俱生不得妄動監神黄庭太靈
守衛若欲飛行形詣玉清饑兮渴兮吞飲玉
晶急急如律令
　　　飛神呪
天朗氣清三光洞明金房玉室五芝榮生玄
靈紫盖照映我形玉童玉女爲我致靈九帝
齊景三光同軿得乘華蓋昇入帝庭急急如
律令
太上三洞神呪卷之二






太上三洞神呪卷之三列三
　雷霆祈禳驅役諸呪
　　　陽斗罡呪
斗要妙兮十二辰乘天罡兮威武陳炁髣髴
兮如浮雲九變動兮上應天知變化兮定吉
凶契廣大兮有區分入斗宿分過天關合六
律兮持甲乙履天英兮乘天任清泠淵兮可
陸沉傍天柱兮擁天心從此度兮登天禽倚
天輔兮臨天衝入天内兮出天蓬斗道通兮
剛柔濟添福禄兮流後世出杳冥兮千萬歲
一歌之後步六時九歌三步三百載急急如
律令
　　　陰斗罡呪
日月明乾坤配人道興鬼道廢吾從天蓬入
天内略過天衝逢輔退反歸天禽與心對把
天柱兮任英會斗步通行按純神人道通兮
鬼道礙千邪萬穢皆迴避急急如律令
　　　召東方雷神呪
東陽震神雷電眞尊呼風啞□咄鳩羅眞狼
牙猛吏火車火輪欻火伯温霹靂前奔威光
噉吼震動乾坤元帥大將破魔伏神能晴能
雨伐廟斬精升天裂地威震斗靈耀靈太華
聖光妙靈四溟洞陽來降吾壇三清敕下玉
樞令行五嶽之尊撼山驅雨倒海奔雲符召
元帥元始玉文救䕶群品來降巽門急急如
律令
　　　召南方雷神呪
南熒朗耀冰鳩羅眞眞精陽神暖炎寮靈五
方霹靂石阿雄聲雷光變化九州杜令聖光
威猛大布火輪火雲萬丈八車八輪霹靂前
奔昊天敕行都天震雷玉晨洞靈水部束首
火怪滅形淳丘眞君紫虚通神伐惡大將急
急施行急急如律令
　　　召西方雷神呪
咄遮飛啞流金太華多伯貞耳旭執圭耶三
五鐵面火炬火車豁落罡斗霹靂雷蛇虎頭
威猛掣電流霞斗中使者雷陣雷車吞魔啖
妖伐惡破邪急急如律令
　　　召北方雷神呪
天雷隱隱龍虎交横太華太極雷電飛奔飛
砂走石倒海傾雲能晴能雨收魄收魂蓬萊
之部風雨上卿霹靂大斧皓翁靈尊祛邪伐
惡木郎震雲電母噉吼雷公前奔風輪雷震
萬丈高眞將軍霹靂破魔伏神急急如律令
　　　召中央雷神呪
聖靈威猛震動乾坤三元七政九威八靈狼
牙猛吏流金火鈴玉晨大仙六通靈君散飛
赫奕翻海收雲發罡起斗伐惡斬精五雷鐵
面破陣將軍黑面狼牙火山火盆流金萬里
霹靂高奔玉樞敕令火洞將軍撼山集雲破
魔伏神上帝有敕急急施行急急如律令
　　　召蠻雷神呪
哆囉□□嘙㗭哩㖿𠼦嚧呢响囌咖　
哎定哇時暖吞叨香震卿麗眞闡緑英耳多
怕言靈爭升霸涉摩石阿雄霍閃毘羅震旭
羅倚曇冰森石婆元訶急急如律令
　　　祛雷呪
辟乾毒王威鎮羅中八仙秉鉞上帝五靈太
玄落景七神衛庭黄眞耀符焕擲火鈴神虎
噴嘷毒風亂呈紫孛二儀四纓仰明九天之
元四天皛精内纏玄炁外守帥兵左威右鎮
風伐火征叱斬萬妖摧馘千精金眞啓鎮邪
魔滅形北酆摧落所滅皆傾我佩眞文役使
五靈三元合眞立合帝誠太微上帝上詣三
清急急如律令
　　　南極火鈴呪
南極火鈴太上天丁九天力士五百女兵頭
戴天冠體焰紅形吾以正直滅惡除精四大
神遊周奕巡城八威吐毒千目丈人祛除百
魅惡毒神靈天羅地網捕捉妖精手持殺括
頭戴七星混冥日月震動乾坤照耀天地飛
雲不停統領杜令掌籍萬靈崩摧五嶽摧倒
崑崙撑晴努目誅斬妖精天神佐助雷電隨
行入土悉清入水淵澄兵戈消散刀刃潜形
焚山成灰煑水成湯何神不懼何鬼敢當三
千熒惑八萬火殃收聚成府星散天涯巨火
萬丈炎焰彌天一欻萬里燒遍三千海成枯
竭兵化微塵上帝律令正法無親焚金成水
燒鐵成泥沃汝妖魔敢來當前上帝勑命急
急奉行
　　　伐廟勑雷呪
皇天生我皇地載我皇天養我皇地育我我
印在我手呪在吾口頭戴天罡足踏北斗風
怕雨師雷公哮吼伐廟驅神神鬼急走霹靂
之威雷電隨後誅滅神鬼化作微塵妖怪邪
崇永除斷根吾奉帝勑當滅鬼門天地陟暗
日月昏昏精邪鬼賊無敢迯形火急絶滅掃
蕩妖氛急急如律令
　　　封邪廟門呪
南方火令上使六丁九天力士百萬精兵封
泉泉乾封石石裂封山山崩封河河竭封廟
廟破封火火滅封神神亡封鬼鬼絶三天勑
令一切收攝急急如律令
　　　祛邪呪
朱雀凌光神威内張山源四鎮鬼兵逃亡神
蛇吐炁邪精伏藏魂臺四明瓊護萬靈玉眞
巍峩坐鎮金堂手揮紫霞頭戴神光執衛洞
經三十九章中有群邪龍虎截罡猛獸奔走
銜刀吞鎗掲山钁天神雀毒龍六頷吐火啖
鬼之王雷火電光掣星流行馬磕駁灼逆風
横行天獸羅陣皆在我傍吐火萬丈以除不
祥群精荅達封落山鄉千神萬靈併首叩顙
澤尉捧燈爲我燒香所在所經萬神奉迎千
精振伏莫干我炁急急如律令
　　　祈晴呪
飛天欻火赫赫陽晶體統三界權握四溟水
官失禁不鎖雷城鬼盗其車輪脱其平狂龍
未馴泄雨霖霪道勑玉文止雨請晴陽光發
輝萬谷藏雲急急如律令
玄壇誓呪
公明公明顯跡青城太上勑下天師令行師
若負我日月無精我若負師雷霆滅形與師
立誓善救群生天神地祇人鬼咸聽急急如
律令
　　　四政斗呪
北斗靈靈統攝萬靈貪狼操惡食鬼吞精巨
門烜赫照耀洞明禄存奔霧統攝天丁霞冲
文曲光徹廉貞威南武曲眞人輔星天罡大
聖破軍尊星眞光普降助汝威靈魁罡所指
日行萬程急急如律令
　　　遣符呪
天神行符天道自然地神行符殺戮鬼神自
知非眞莫當吾眞自知非神莫當吾神避者
莫傷當者滅亡普天之下雨地之上隨符前
去顯露眞形明彰報應急急如律令
　　　摩利小降魔呪
喃謨囉嗒嗒囉夜耶嗒野嗒瓮阿裸嗒裸葛
裸薩拶裸三巴母囉噠啼囉　囉　恾沙哩
哈沙哩哈薩□色吒□哩吧拔耶拔薩哩吧
迓八嗒囉迓八嗒囉咓迓八薩囉葛迓八夜
夜些弊莎曷急急如律令
　　　辛天君誓呪
雷霆猛吏神威鎮九天庭出入三界内忠勤
佐帝君湧身千萬丈號爲雷部尊都督諸雷
府風伯雨師神霹靂電光母大力夜叉群左
右承天命輔弼五雷尊吾奉玉帝勅能救世
間人人若受持者吾當即現形請吾上天界
朝奏諸帝君請吾入地府直至陰境宫請吾
入水府四海波浪翻請吾佐陽界立便救衆
生請吾捉精怪摧破諸鬼營請吾命帥將帥
將速通靈請吾攻病者病者即安寧請吾度
亡者亡者即超昇與吾同終始共爲玉帝臣
若犯天律者九祖受毒刑吾若負汝者天上
日月昏地下泉源竭草木俱不生永爲幽冥
鬼不能朝上清壬癸吾降日受持當要勤淨
茶棗湯獻桃木香上焚吾在左右現安心不
得驚共汝發弘誓誓願救衆生急急如律令
　　　張使者誓呪
三天使者捷疾威神佐助主帥興雷伏神用
吾設誓百和爐焚立降左右助吾威靈稍違
誓約天刑及身汝違吾戒永墮迷津受命上
帝走霧興雲甲戍吾降録狀奏呈滅汝九祖
永不利貞急急如律令
　　　誓將呪
汝乃天之精吾乃地之靈分汝之精合吾之
形混合相合爲神爲靈出爲風雨入可長生
隨吾指揮隨吾使令汝若負我風刀考身我
若負汝品秩不陞使者張某諦聽諦聽母忘
此盟急急如律令
　　　化身呪
吾頭戴天圓足履地方冠帶九炁結爲衣裳
日爲圓象月爲圓光身披北斗六甲九章左
掾河魁右倚天罡能伏諸惡消滅不祥急急
如律令
　　　天蓬啓請呪
仰啓皈命天蓬將摧碎群魔大力神嚴駕夔
龍降道場赫奕威光動天地二十八宿明星
主三十六部大神王手持金劍斬妖精掌持
寶印除兇魅鉞斧擊破諸地獄帝鍾揺響震
天宫驅雷掣電走紛紜巨天甲卒持戈戟南
斗火官除毒害北斗水神滅灾殃降伏九天
大寃魔掃蕩十方諸疫癘忿怒日月失精光
呼吸山河皆鼎沸紫炁乘天下徘徊三十萬
兵俱侍衛急急如律令
　　　滅魔呪
玄天散天湄繢漢紫雲迴妙炁焕三晨丹霞
耀紫微諸天舒靈彩流霄何霏霏神燈朗長
庚離羅吐明輝四嶺帶高雲玄精廕八垂三
素啓高虚蘭闕披重扉金墉映玉清雲秀表
天畿風生八會空猛獸騁雲馳紛紛三洞府
眞人互參差上有千里精冥清高巍巍太乙
務猷收執擒握神揮正一履昌齡攝召萬神
歸公子翼寂轅洞陽衝玄機朗初合道庚龍
興正徘徊七景恊神王飈轉方妙階體矯玄
津上飛仙絶嶺梯披錫入神兵璨璨振晶衣
冥攎交雲會飛景承神通清峰無豪會綺合
正絶空金華帶虚軒翼翼高仙翁萬轡乘虚
散蓊藹玄上窗衆主合景君中王號養光結
朗始生神九眞合成雙妙景啓明素順盛標
神源泥丸洞元光連珠正絳宫元陽合命門
三神携紫童拘制物上歸夾闕待明窗翳對
啓明圓華焕三神方盈引接蒼生返老還嬰
蒙飈璨震九天渌轉透丹房蕭蕭纏靄表曲
映寢華堂游冥虚無變歸會神霄王仙道樂
其生鬼道樂其凶但圖貴仙道不聞鬼道隆
謡歌參天炁賈生元正章神慧命朱兵五帝
帶寒霜仗幡攝萬魔含靈度霄峰回輦苦遲
遲焕文檢北酆體解自然道妖滅作爾功汎
景鼓長扇天劫永難終妙中生眞景俯盻四
射飛意合在眞景提携高上琦翔翅期妙會
洞觀情轉悲嘯咤咄嗟須倏欻歷九闈攝炁
交返初併景幽玄微九眞降停耀重關百陽
開雷霆行電雹五星相奔移握節命靈炁委
心共追隨戰罷羅遮道猛虎赫神威魔師斬
妖孽銅頭排群非钁天啖鬼爽皛□銷擢隳
萬神咸稽首衆聖盡皈依違吾大道法馘首
立分屍天蓬黑煞將應運闡宏規三罡正眞
炁與日高巍巍山河爲之傾倒兩曜爲之掩
輝雪獰音類爲之墮摧凌空金翅爲之落飛
五帝束帶於神宇萬靈受封於太微高上汎
蓋於丹崖八景策駕於霄扉觀洞元之妙化
皈我道以來儀急急如律令
　　　淨天地呪
唵敕吽吒天地自然穢炁分散洞中玄虚晃
朗太玄八方威神東方威神青炁元君楊方
大將木德之精九萬兵馬青龍將軍青旗爲
號徧繞東方誅滅青瘟之炁馘戮腐木之精
南方威神赤炁元君汪想大將火德之神三
萬兵馬火龍將軍赤旗爲號徧繞南方掃蕩
赤瘟之炁殄滅炎火之精西方威神白炁元
君周良大將金德之神七萬兵馬白龍將軍
白旗爲號徧繞西方驅除白瘟之炁沉斷死
金之精北方威神黑炁元君張罡大將水德
之神五萬兵馬黑龍將軍黑旗爲號徧繞北
方斬斷黑殟之炁焚燒溷池之精東北方威
神青黑炁元君袁易大將軍青黑旗爲號青
黑衆神兵徧繞東北方誅滅青黑鬼之精東
南方威神青赤炁元君高光大將軍青赤旗
爲號青赤惡神兵遍遶東南方誅滅赤青鬼
妖精西南方威神白赤炁元君蕭常大將軍
白赤旗爲號白赤諸神兵徧繞西南方誅滅
白赤炁鬼妖之精西北方威神白黑炁元君
何當大將軍白黑旗爲號遍繞西北方誅滅
白黑炁鬼妖之精天上天下盪散兇妖使我
自然威鎮八方咳咈嚧嚛嚌□哂𠼀疾速疾
捉疾縛斬馘不祥靈寶符命普告九天乾羅
荅那洞罡太玄斬妖縛邪殺鬼萬千雷霆霹
靂符命降臨三界四府嶽瀆齊并星移斗轉
運動罡神誅滅邪鬼符到奉行中山神呪太
乙玄眞合象威靈玄明獨運呼風震雲冒黎
我杜使有雷霆蕩除三界無道神明盧殺利
亨虚刹炎輝元始玉文日月同行五炁交騰
車輪淼淼速破妖氛肅清八極天朗炁清星
斗交輝雷霆震威誅戮兇惡電掣雷轟攝唵
吽吒唎不得留停吾誦一徧却鬼延年按行
五嶽八海如聞魔王東首侍衛我軒凶穢消
蕩道炁常存急急如律令敕
天蓬大呪
大道玄元始覃恩出上清九天排隊仗五嶽
列班迎萬里風雲合千山草木平雲垂過北
海雨陣激南溟黑煞爲中禁天蓬見外營靈
宫持玉印太乙捧金晶猛將騎朱虎先鋒跨
大鯨電光飛猛火雷鼓震天廷號令傳三將
誅伐用六丁四向神豁落童子盡開明地網
周圍布天羅匼匝行火輪紅焰起雨盖碧烟
生擺撼乾坤動翻騰宇宙驚渴吞滄海竭力
壓泰山傾虎應庚辛白龍乘甲乙青斬馘顛
狂崇消除兇毒精下鬼興妖怪何敢共戰争
群邪皆蕩盡人道永安寧急急如律令敕
　　　天蓬馘魔呪
潰自鬼萬下一刀神類滅猷天骸破明四骨
然斗北血烈帝炎形五鬼斬斧大天钁狀見
來欲鬼小有敢祥不却袪里千尸劈重九我
衛兵萬十三鋒銜北威戾激騶天兇禦南威
士力丁天翁老目四齒緑舌蒼風飲身横鬼
食魔吞衝赫霞丹天乘炁紫蹤滅邪斬王神
劍威龍夔駕嚴神三梟素鍾帝把手獸巨顱
長兇皓上太靈八政七翁北刁高司都丁五
童殺元九蓬天蓬天急急如律令敕
　　　玄壇啓請呪
仰啓正一玄壇將金輪元帥趙將軍三十六
員大神王五雷大洞無量兵驅雷役電耀乾
坤飛符破廟捉鬼崇急捉急縛妖魔精蒙魂
附體傳事意移山拔樹動宇宙執鞭提索驚
鬼神捉賊呈形散訟刑賞善罰惡禁寃魂人
遵百病告則痊我有萬願隨心伸八王猛將
當先鋒四方大力如雲屯天師有㫖速遵依
發兵布陣列旌旗聞吾呼召急報應功成行
滿升天墀急急如律令
　　　元始密呪
亶羅蔚羅無須流陀太冲太極陰陽抱和出
有入無鬼神莫測出死入生變化自然元始
混炁玄中之玄上干有禁下洞太淵誦之一
遍沉痾自痊鍊魂育魄眞陽自全齊戒禮誦
萬過飛仙無上密呪萬神綿綿心中心呪重
復宣傳貪羅洞盟與道合眞玉清上極梵炁
氤氲分靈布炁降注臣身形神俱妙變化飛
昇上朝玄都統攝萬靈急急如律令
　　　天蓬敕呪
天蓬天蓬萬神之宗威嚴大道游行太空坐
南斗内立北斗中紫微大帥天皇賜功璇璣
玉衡二十八宿一炁包含天地混同五方五
斗三界魔王天蓬爲主神炁無雙金闕玉房
大有神功怒動天地日月失光炁吞五嶽傾
摧四方順吾呪者速來伏降違吾呪者傾死
滅亡急急如律令
　　　召大仙呪
謹請天蓬門下主法大仙神通莫測威赫無
邊聲聞八極名振九天掌北帝令行北帝權
驅妖斬崇鷹犬當先不問遠近誅斬無蠲巡
繞天下震動山川黑雲蓬勃朱頂盤旋吏兵
逐役鷹犬效前敢有小鬼造惡爲愆鷹吞犬
食劍斬槍穿臣今召請願降三天蓬星都帥
威赫无邊三十萬兵大正吾權治病除禍滅
惡去兇大仙一降病者安寧急急如律令
　　　八卦罡呪
吾爲天神下坤宫巡震興雷離火紅巽户下
令召萬神禹步交乾登陽明坎鄉擲兩蕩妖
兇騰天倒地斬妖精兊金鋒鋩八卦神直向
艮宫封鬼門天昏地黑日月不明邪神鬼道
無路逃形急急如律令
　　　召雷神呪
謹請主副二帥八宫天丁千千力士萬萬精
兵五雷神將六甲六丁聞吾呼召疾速降臨
興雲吐霧霹靂轟轟擲火萬里鬼無迯形從
天下降巡遊乾坤搜捕逆鬼擒捉妖精不拘
遠近子細搜尋千邪萬怪束縛來呈急急如
律令
　　　集神呪
靈寶萬神混合三宫上帝勑命速降八門金
光晃耀徧景飛空五靈急召離火炎空震木
秀發兊金鋩鋒乾張天羅巽布狂風坤維上
下鬼户絶蹤八卦大神吏兵靈童風雲雷電
霹靂奔衝收捉精怪敢有不從聞吾關召速
降當空如違律令速送北酆急急如律令
　　　破穢呪
元享利貞浩蕩神君日月運用燦爛光精普
照三界星斗齊并天罡正炁散蕩妖氛九鳳
破穢精邪滅形魁轉罡星□唎啍𠸩急急如
律令
　　　勑水呪
天地運用日月之精光徹四海能斷妖氛解
穢除禍身宅光明神水旣作萬鬼伏寧□嚤
囉嘧㗶𠴼𡃳𠸄哽咭□咈呟吚□𠾬急急如
律令
　　　天蓬神尺呪
天清清地靈靈十方世界杳杳冥冥虚无之
中上有元晶包羅萬象總轄萬靈密行造化
不測而成開天闢地分其昏明大樸旣散萬
類乃亨三才定位仁義斯興禮樂繼作姦邪
由生五常迷亂四民有爭上不寬恕下不忠
貞或魔或鬼或妖或精恣横茶毒干擾民生
全家疾患骨肉伶仃下絶子孕上絶父兄性
命枉逝魂魄幽冥道炁混雜善惡難明北帝
慈悲哀憫衆生敕下神吏剪馘鬼精寃枉縱
多善可安平天蓬元帥散迹分形賜名上帝
號曰元晶佐天行化顯現威靈玉帝再行自
天降臨俯育兆庶率令和平大聖天蓬三十
萬兵迴光返明下降天庭巡遊世界捕逐妖
精束縛風火收擒不停有惡皆斬無鬼不烹
瘟疫之吏束首服膺天得清爽地得平寧人
得安養物得開萌邪遣皈正神顯威靈幽都
開度魂魄受生黎民康泰國土清平天蓬元
帥敕下神尺賜與良能鎮身護命止約萬靈
中有三台上有七星神符四面總轄幽冥隨
心所指山嶽摧傾三十六將䕶尺神兵騰空
察命動感三清度人延壽災害安寧斬邪滅
毒鬼崇潜形登仙入聖隨尺超昇同符日月
道炁長生指邪皈正降濁升清六天鬼賊見
則䘮傾道无高下與尺隆興登山獸伏入海
龍升朝行露散夜行體輕四圍神將丙壬甲
庚興行雲雨震發雷霆何神不伏何鬼不驚
拒尺者滅奉尺者生惡尺者辱敬尺者榮禮
尺者壽非尺者薨元帥有令北帝之盟運行
造化七政齊并違吾之令拒吾之盟寸屍萬
段永死無生急急如律令
　　　北帝持尺神呪
圓光太極尺運神功五行正炁斡運无窮青
尺神王混元之宗丹尺神王運景成功白尺
神王輔道威通黑尺神王叱雷驅風黄尺神
王萬炁攸同神尺一揮十極咸通保守三元
飛行太空馘滅邪魔袪使虎龍邪念永絶速
成道功急急如律令
　　　行印呪
乾象天靈坤以運載不得違時周而復始天
丁受吾神印六甲衛吾身形何神不從何鬼
敢當吾印指天天傾指地地裂指人人長生
指鬼鬼絶滅指山山崩指水水竭指雲雲舒
指木木折指風風停指雨雨歇帝君授吾神
印化攝汝等有違吾令四肢伏摺急急如律
令勑
　　　召靈官呪
罡神正直神最爲尊鼻流黑霧罩定乾坤手
執金槍足踏火輪邪魔見者膽碎心驚聞今
召請速出天門來赴壇前聽候委役
　　　靈官遣呪
恭聞元帥魁罡之精總轄風火統領天兵飛
煙擲火走石揚塵封山破洞遏天横行怒震
天地五嶽摧傾轟天霹靂電掣雷奔六天火
部擲火流鈴飛天之崇着地之精不正山魈
一併收擒瘟黄惡鬼滅跡除形上帝敕下大
闡威靈急急如律令敕
　　　敕靈官符呪
三天有命玉帝令章四聖叮嚀何神敢當上
帝有敕敕召靈官斬邪不祥暫離本位來赴
壇場統制鬼神斬馘不祥天符到處永斷邪
殃救民疾苦大賜威光急急如律令
　　　鐵障罩呪
法靈靈動天地移星宿撥天關轉地軸驅江
海罩鬼神吾法即非小末神祇直透三清黄
奴之鬼杵碎其身山魈魍魎化作微塵吾有
天兵八佰餘萬并及四將塞斷鬼門上有天
羅神下有地網將何神不在吾罩内甚鬼不
在吾罩中當吾者死順吾者生急急如律令
敕
　　　又
謹敕火部靈官布罩大將趙源日之元火之
祖結鐵爲網爲四罟四方爲焰八方齊舉上
徹凌霄下連土主東至扶桑西連金祖南至
海門北至酆都吾今齊罩敕差趙公无遠无
近不問親踈捉赴壇場應有一切不祥之鬼
並行攝赴行壇奉令準敕疾
　　　立獄呪
天獄靈靈上帝敕行都天法主大力天丁五
雷神將立獄大神化現天獄囚禁鬼神天獄
已立地獄已成吾召天將收禁鬼神天牢大
神地牢神君收禁邪鬼不得容情上帝有敕
收入鬼營急急如律令
　　　火神呪
天地玄黄日月之光五行運動烈火四方火
赤天地欻火神公上天眞火炎炎飛空五方
雷火烈焰煙濃火仙大將火帝金鍾流金擲
火變化无窮大聖令行何鬼敢衝瘟黄疫鬼
急走元蹤唵嗚㖮呢鬼都吒咭訶攝
　　　請法水呪
五靈元君五火之精還火入水河海澄清火
鈴震動海龍潜驚吾取眞炁急急降臨灌入
皮膚五臟化生流注治病掃蕩邪精急急如
律令敕
　　　治驚病呪
冥冥冥冥風雨奔傾驚邪等鬼知汝姓名風
驚名頂熱驚名辛急驚慢驚恃壘之精元皇正
炁速降吾身掃蕩邪鬼速得安寧急急如元
降律令



太上三洞神呪卷之三


太上三洞神呪卷之四列四
雷霆祈禱諸呪
　　祈晴七轉呪
一轉六神藏二轉四煞没三轉陰霾收四轉
淫雨止五轉乾坤焕耀六轉日月合明七轉
封潭鎖海收攝陰霾不正之炁赴五雷之下
受死滅形急急如律令
　　　五方蠻雷呪
天道合眞日月合明天清地寧五嶽摧傾明
神輔我天威辟兵威鎮驅風速降如雲急急
如律令
天火徹光地火烈光神明一召普遍萬方光
明朗照追運五方身佩列宿上接天罡急急
如律令
太乙元皇令攝天罡元始隱秘玉帝所藏成
汝之妙立示五方吾劍一指雲霧高張急急
如律令
天雷地雷聲震八方摧山倒嶽上徹大倉雷
火速至擁雲蔽光吾今召汝齊到帝鄉急急
如律令
八方洞潭普及萬物通天應地靈跡見罡大
仙一吸齊到天罡急急如律令
　　　淨壇呪
天上地下大力天丁輔助吾法掃蕩妖氛穢
炁速滅湯滌妖氛壇場速淨道炁長存急急
如律令
　　　淨身呪
上眞玄靈五斗覆身神清氣爽蕩穢安寧急
急如律令
　　　淨心呪
五炁正靈乾象變化翊衛輔佐心神無差急
急如律令
　　　變形呪
三天之令化吾之形青龍白虎侍衛我身邪
鬼遠遁眞炁速生急急如律令
　　　藏魂入斗呪
吾受天師盟心寶印佩受自然通幽達冥上
徹洞天下達泉扃吾行禹步願得昇仙三魂
童子七魄眞人隨吾禹步願度靈關急急如
律令
　　　妙用呪
先淨心母雜想坐建方向破上存三清虚空
仰領四聖萬兵將存我身驅邪相五斗光藏
形狀前踏罡後踢煬我身明三光降吸入口
無差妄太陽火自卯降太陰水自酉降天罡
星自中降紫白赤三色樣罩我身萬邪唱叩
齒九四大暢三田光我身壯方書符爲法藏
　　　天心總呪
　混溟涬海渥泩𣷠焕煇炳焰煒煌𣵞烗青
帝會神白帝居酉赤帝養炁黑帝通血黄帝
中主一五三變散之萬殊回風合靈寂寞感
通惟眞惟應惡逆敢萌靖治而治以法召神
以神召炁凝之自然周流天地天心有命萬
神敬聽一羅斬煞二貪狼敕三計都攝唵　
　唎　　唎娑訶所召某將疾速前來急急
如律令
　　　敕四直呪
天靈地靈三五交并吾奉帝敕紏察邪精直
日功曹承行將吏不得稽停速去速來吾當
坐待攝
　　　運雷局呪
天雷隱隱地雷轟轟陰雷速發陽雷速鳴雷
威驚動龍虎交横日月羅列照耀分明十二
功曹五雷使者六甲六丁執符而行急急如
律令
　　　日䰟符呪
赤鑪丹炁玄天育精剛以受柔炎火陰英日
晨元景號曰大明九陽齊化二象俱生凝魂
和魄五炁之精中生五帝乗光御形採飛以
靈掇根得盈首中龍和披朱帶青轡烏流玄
霞映上清賜書玉柬金闕刻名服食朝華與
道合靈飛仙太微上升紫庭急急如律令
　　　日䰟呪
太微丹書名曰開明致日上魂來化某形平
日嚴粧發自玄玄庭飛華水日根金精紫映
流光號曰五靈急急如律令
　　　月𩲸符呪
黄精玄輝元陰上炁散鬱寒飈修靈歛胃虚
波瀾穎挺濯停器月晶夜景玄宫上貴五宫
夫人各保母位赤天飛入嬰女續至四陰三
合光芒萬方和魂制魄五胎流光乘霞飛精
逸虚於東首結靈雲景幸昭風左帶虎符右
腰龍章鳳羽雲帔玉𤧑金璫騫樹結柯號曰
木王神幙控根有虧有光明精内應玄水吐
香賜書玉札刻名雲房服食月華與眞合同
飛仙紫微上朝太皇急急如律令
　　　月𩲸呪
紫微黄書名曰太玄散月華水養魄和魂方
中嚴事發自玄關藏天隱月五靈夫人飛光
九道映朗泥丸急急如律令
　　　敕筆墨硯呪
太陽一照陰鬼當摧神朱明日九露太微我
今所化萬惡俱衰七炁成斗三炁成台二星
洞照符到速追筆爲神劍墨爲戈戟硯爲龍
池朱爲百藥筆法治病書篆天符所到奉行
萬邪俱伏急急如律令
　　　三台斗呪
上台虚精保我年齡中台六淳衛我身形下
台曲生拜謁三清
　　　披斗神呪
頭頂天圓足履地方手執河魁體仗天罡日
爲圓象月爲圓光身披北斗六律九章能驅
萬神消滅不祥吾令一敕鬼怪滅亡急急如
律令
　　　辛天君鐵帽符呪
朝天鐵帽天火揚揚一擲萬里地火煌煌頭
頂三台下鎮九良大罩山魈魂散魄亡小罩
精怪普掃不祥一罩乾坤昏黑二罩日月无
光三罩江河枯竭四罩草木焦黄五罩雷光
萬丈六罩風雨八方七罩家門清吉八罩神
煞移藏九罩先亡收攝十罩遠殄瘟黄十一
罩虎狼滅迹十二罩病者安康吾奉玉皇上
帝敕敕下雷霆鄧辛張五方天兵興霹靂奉
罩三界不正神喝云天帥統領五方雷將酆
嶽地祇上張天羅下布地網火速罩定魔鬼
母令走漏疾
　　　召小翻山張賢聖呪
吾佩帝敕斬敕萬神元益將帥速現威靈隨
吾符去追攝萬神魍魎五酉捉至壇庭山魈
木客石壓火焚敢有違令罪準天刑急急如
律令
　　　召混元十功曹呪
混元啓教一炁分眞六天有命掌握萬神三
台蓋體五斗藏形钁天斧鉞護衛我眞雷帥
往來知吾姓名十大功曹聽吾令行出納陰
陽各有司存滌蕩功曹破穢除氛掃邪功曹
縛鬼斬精報事功曹通達凡情度厄功曹益
筭延齡守衛功曹定魄安魂救難功曹保産
催生附體功曹攝魄提魂天醫功曹布藥飛
針治病功曹通炁養眞運炁功曹如意攻行
驅除邪黨攻鍊患身五藏六府敢不澄清百
關通暢三焦和平神符一道氣脉安寧急急
如律令
　　　混元治病呪
混元一炁高辛之餘付我弟子疾攝疾除五
方正炁布吾形軀諸大功曹如意攻行謹召
十大功曹針砭小吏布炁治病神員天醫大
聖隨呼即至遇召即臨萬呪萬靈不得違令
敢有違令罪在雷霆急急如律令
　　　又
先天先地元始祖炁削死上生長生在世玉
皇心印鬼神皆避匡維三界統攝萬靈元始
總印萬神奉行
　　　白蛇將軍治邪呪
白蛇威焰變化无方以目看天日月无光以
目視下百草焦黄邪魔見者摧死奔䘮吾驅
在手殺怪除殃不問遠近捉至壇場準吾號
令疾速奉行急急如律令
　　　召風輪周將軍呪
混沌浩蕩一炁初分北方有將號曰風輪身
長千丈鐵面將軍興雲吐霧頃刻而生隊仗
千萬滌蕩兇神或魔或鬼或妖或精或遠或
近或親或鄰風輪一蕩鬼無逃形吾奉帝命
敢不遵承火速蕩動要見分明速至速至疾
速至
　　　禹步辟虎狼呪
四縱五横六甲六丁蚩尤治道蒙恬步兵遍
行天下曲戈反復所有一切虎狼賊盗兇惡
等並赴吾魁罡之下無動無作急急如律令
　　　祭六丁呪
天之所育地之所生上受神符可以長生仙
人輔己玉女佐形二十八宿記列星名五方
五色黑白赤青中央黄帝與我俱并受符之
後所願如意破滅群精自知不眞勿當吾眞
自知不神莫當吾神前去封侯後出斬首急
急如律令
　　　六丁護身呪
仁高護我丁丑保我仁和度我丁酉保全仁
燦管魂丁已養神太陰華蓋地户天門吾行
禹步玄女眞人明堂坐卧隱伏藏身急急如
律令
　　　召朱將軍呪
唵吽吽玉帝敕朱彦速降臨流鈴急召馳風
雲雙目如環耀日月黑面威猛摧崑崙聞令
翻身離帝闕准敕飛步下壇庭助吾大道興
正教敕汝考打不信人敢有邪巫爲不道金
槌一下攝其䰟攝捉生䰟來附體自迷自附
考生身六洞寃魔皆粉碎十方疫癘化爲塵
唵吽吽玉帝敕朱彦速降臨吾今召汝得力
將吾今召汝得力神唵吽吽敕速降臨千里
報應在只今速降速降疾速降急急如律令
　　　遣朱將軍呪
玄雷陰君天令之尊玉皇赤幟統領雷兵飛
風驟雨海沸雲騰湧身鼓舞遏天横行山崩
石裂威鎮乾坤生人不信急附其身金槌亂
舞鐵棒交横飛天魔王活捉横吞飛空霹靂
馘滅兇群邪巫七祖膽碎心傾飛索六合剪
縛陽䰟擲火萬里破穢除氛千邪不干萬惡
潜形上帝有敕火急奉行急急如律令
　　　敕符水呪
北斗五雷主黑暗鳴天鼓風伯掃瘟黄電母
除病苦霹靂伐妖精雨師行法雨灌溉入三
焦清涼通臟腑重處即時輕損處即時𥙷熱
處即時涼積處即時去危處即時安痛處即
時住急急如律令
　　　雷劍呪
罡神巽風雷電溟濛五龍雷震北海龜崇力
重無邊衆將捧迎請雷聲發風隨雷奔急疾
　　　雷令呪
都雷主者奉命行刑伯温都帥猛吏漢臣摧
山倒嶽吐霧興雲三司猛將八門毒雷亟發
天鼓討捕邪精降魔伏惡大地升平急急如
律令
　　　雷符呪
太一冥冥奉敕速行雷霆將吏發雷天丁袪
雷速發禀敕奉行輒敢違令冒犯天眞如違
帝敕如逆上清急急如律令
　　　钁天呪
赤角垂文北帝崑崙騰天倒地煞伐妖精上
帝有敕普召衆神急急如律令
　　　興雷致雨呪
北方壬癸精南方大火鈴噉叫奔雷電呼吸
生風雲搏風擲水火掌中霹靂生撼動崑崙
柱河瀆翻四溟閼伯摧山嶽百川雨如澠氤
氲水火凝滂沱成方盈不得違吾令上奏於
四靈若違吾令者有如逆上清天帝滅汝身
酆都戮汝形急急如律令
　　　伏土神呪
星煙復應五土杜神披靈散惡黑録霹形聞
知膽碎應召潜形當吾者死拒吾者刑神威
一發急急檄行驅雷速發速起天星急急如
律令
　　　破巽呪
霹靂震動雷火迸光交乾履斗跨魁躡罡五
雷迅發内電發光照沸四海映徹扶桑雷神
諸將速起巽方急急如律令
　　　開乾呪
都天雷公赫奕乾坤神龍恊衛山嶽摧傾邪
神魔魅敢有張鱗雷公衝擊碎滅其形鬼怪
蕩盡人道安寧急急如律令
　　　遁形呪
那那驛驛左帶南斗右帶北極以江爲宅天
翻地覆九道昏塞以東爲西以南爲北使其
邪鬼心地迷惑來追我者路不可得乘車逐
我必折其軸乘馬追我盲其兩㠯飛行尋我
秃其兩翼步行追我腫其兩足天翻地覆玉
道皆塞來也無蹤去也無跡天地眞機鬼神
難測明星北斗萬里却敵黃神越章誅鬼除
殃僧我者死背我者亡牽牛織女隔斷兩江
急急如律令
　　　開地脉呪
敕召五雷公風火急相通劃開巽户裂陰炁
上騰空太乙飛光耀光映火雷衝九天降眞
炁雷發震巽宫吾今行符呪攝罡乘九龍緑
波天有敕致雨頃刻中雷公火急起雷令斬
不容邪妖碎沉泥霹靂伐惡宗稍違太乙令
攝汝送北酆急急如律令
　　　神螚呪
太玄皓帝伯京玄眞飛天鼓從致雨興雲丹
天妙虚甲乙神君飛雷迅電致雨如傾雷車
雷隊邵陽神君木神太乙三山雄明神符一
下急趕神螚大降猛雨不得稍停一切妖蜃
押赴蓬刑天獄主令準符奉行
　　　欻火風呪
飛天欻火腋首呼風太虚鼓蕩威雄遍中摧
山倒嶽飛石騰空眞王詰命速出巽宫急急
如律令
　　　欻火雷呪
飛天欻火神極威雷上下太極周遍四維翻
天倒嶽海沸山摧六龍鼓震令下速追急急
如律令
　　　欻火電呪
飛天欻火迸眼流星奔飛火電照敗魔形靈
光四照玉符回明靈姬恊祐天地蕭清急急
如律令
　　　欻火雲呪
飛天欻火駕景雲龍海嶽稽首萬神敬從雨
師風伯來往其中如違上令破身火鎔黑雲
速起應運無窮急急如律令
　　　欻火雨呪
飛天欻火斡運神雷東昇暘谷西運龍臺南
旋火府北轉河魁驅龍致雨符到速追急急
如律令
　　　欻火開晴呪
水官弛禁不鎖雷城輪脱其車鬼盗其瓶飛
天欻火大布陽晶赫日杲熾山谷藏雲急急
如律令
　　　欻火祈雪呪
飛天欻火斡運東靈上相仙師瑞光聚凝罡
風剪水變化瑶英威光正紀天地肅清眞王
敷化神變玉經急急如律令
　　　信符心呪
玉清信令降下雷霆三司六府左右靈君何
君急吏尊轉魁罡崑崙入煞撼動天輪五帝
鼓筆書篆天章九天三界朗耀輝光總録名
籍電光飛揚霹靂迅發轟滅邪殃符命到處
疾速奉行急急如律令
　　　法水呪
日華流晶月華流光掃蕩兇惡萬禍滅亡眞
官將吏威布雷罡法水四布萬福來祥
　　　搏搦風雲呪
天帝承風有令穹窿以汝名宇在吾掌中把
握天地皆護我躬雷師往來知汝姓名吾意
某事所有皆從如違口敕化汝作虹雷公將
軍吾知汝姓吾知汝名急急如律令
　　　靈官召役呪
紫微敕令元帥齊臨敢有不順風火滅形神
威到處不得久停輒敢抗拒骨碎微塵急急
如律令
天靈地靈正一靈光附我身三五將軍從我
行代天行化輔國救民闡揚道法速降眞靈
急急如律令
　　　靈官遣邪呪
玉皇降敕朱祈顯靈太上太眞中界靈神誅
斬妖精逢天斬鬼逢地斬精收攝衆邪萬死
千生太眞保籙太甲易形速依吾命勦馘魔
群急急如律令
　　火府鄧君呪
三炁威精總領雷兵攝伏鬼崇變化通靈飛
火萬里起霧驅雲上帝敕命斬滅鬼神急急
如律令
　　　移星遮日呪
三天頒降掌握雷霆日光帝子列漢星辰聞
吾令下急急滅形雷電風雨火急來臨急急
如律令
　　　火府辛君呪
天冥地冥三五交并雷雲風電掃剪妖精如
有違令霹靂斬形急急如律令
　　　運雷心呪
青帝之巾赤帝之幘白帝之衣黑帝之勒黄
帝之孫太昊之職來自無夷去向無域出爲
風雷動爲霹靂火急奔馳雷火烜赫興雲駕
霧摧山挫石日月交蝕陰陽返責社令推車
嶽靈捉攝鬼哭神愁天昏地黑五方眞炁聚
而爲一自已眞炁晝夜往來曰大都皈元宫
中住金木水火土星爲極陰陽之神生殺萬
物吾奉玉帝敕召雷神召汝變化汝急運動
飛砂走石萬里急急
　　　會雷神呪
青帝雷公肝裹出赤帝雷公心裹出白帝雷
公肺裹出黑帝雷公腎裹出黃帝雷公頂中
出押雷大將膽中生閃電雷公眼裹出九天
齆雷公鼻裹出四季雷公口中發霹靂雷公
台上行五方蠻雷耳中出雨師風伯兩唇生
三百六十骨節裹雷家眷屬一齊行八萬四
千毛孔裹神雷天將駕雲行一千二百形影
子雷公電母破衰營直入靈壇杜廟去打破
邪魔瘟鬼營開口呵炁爲天火二呵地氣滿
城生陰火陽火一齊發燒破邪魔下鬼營急
若伐壇破廟了事須吸炁便收兵想見五方
雷部乗雲來合我身形急急如律令
　　立雩壇呪
五方五土五神五煞化壇三層制立雷法天
雷在頭地雷在足水雷在左龍雷在右呼陰
召陽五雷纏腹吹炁成風呵炁成火雷火電
光常在兩目十二功曹聽吾驅逐天火雷神
地火雷神五雷降臨鎖鬼關精一轉六神藏
二轉四煞没三轉動魁罡四轉雷火騰五轉
霹靂發六轉山鬼死七轉收攝下界一十五
種斷頭截足之鬼赴吾魁罡之下無動無作
雷勢轟轟壇案三層隨劍指劃煞神速出急
急如律令
　　　展旗呪
五雷猛將火車將軍騰天倒地部領雷兵隊
仗千萬搜捉邪精聞吾立召不得久停
　　　卓劍呪
青華大帝敕賜劍召雷神上按九天炁後燦
七星明卓劍天地動雷火電光生急急如律
令
　　　下令呪
火令奉行威震十方雷霆浩溥逕徹天罡雷
火號令帝律急彰
　　　梵符呪
吾奉帝敕速召五雷雷奔電掣助吾行威蕩
妖吞孽摧魔伐非神光急照萬惡俱摧流鈴
急召雷火轟飛娑吽咭唎吒四目老醜準令
急至不得違律急急如律令
　　　遣直符呪
直符使者變現威靈五方降炁驅雷伏神上
帝有敕傳奉雷霆承牒前去不得乆停吾在
壇右卓劍相待疾
　　　布斗藏魂呪
七星靈光魁𩲃恊陽𩵄䰢贊位魓𩳐魒禳輔
靈應徹侍帝之傍統攝魔王臣行躡罡名標
雷霆密輔大道天眞降臨上台一黄斬怪除
殃中台二張雷電驚荒下台三素威劍神王
角亢氐房心尾箕在左斗牛女虚危室壁在
後奎婁胃昴畢觜參在右井鬼柳星張翼軫
在前吾左按三魂右定七魄六神定命遮魂
蓋魄急急如律令
　　　南斗罡呪
巽方雷居乾天火成坤離之位誅斬不停破
地召雷霹靂乃驚炎炎燒空速速應明
　　　召龍呪
五方五帝海瀆河源諸天龍王聞吾符命火
急奉行急急如律令
　　　致雨呪
六丁六甲雷電振陰縛龍神將扶桑帝君鐵
符到處萬神咸聽急急如律令
　　　發罡呪
北斗皇皇統制五方雷公電母霹靂施張浩
浩大煞凛凛天權隨吾罡步呼陰召陽急急
如律令
　　　召雷公神呪
唵嚤吒嚦唵咭□吒嚤攝馘哪唵咽氣和中
養三䰟内育七𩲸雷公電母隨鼓而擊銅爪
唵飛毛羽吒攝唵充南北攝至東西臨空色
仄馘逐飛空黄中理炁黑暗蕩蕩震起斗牛
神奔鬼愁三令閉塞五神徘徊金神騰駕木
郎大神水充玄女火降離明土安五宫日月
朗變龍虎交横風雨應至江河倒逆山嶽摧
崩充天破地萬丈並行天帝雷公陰陽雷公
四令雷公六甲雷公霹靂雷公發水雷公八
風雷公十雨雷公閃電雷公天道雷公興雲
雷公行雨雷公五嶽雷公四瀆雷公八節雷
公六候雷公大川雷公溪谷雷公五湖雷公
四海雷公鳴鼓雷公轟輪雷公火車雷公火
輪雷公移山雷公走石雷公撒火雷公灑雨
雷公降雪雷公布霜雷公破陣雷公驅邪雷
公光明雷公降瘟雷公黑暗雷公火印雷公
雷公掣電所往無虞龍宫海藏寶貝龍珠世
間之寶是吾所聚天下鬼神受吾所祛有一
不伏雷斧劈誅唵敕雷帥五雷主宰欻火伯
温鐵筆大仙猛吏漢臣閼伯大神邵陽將軍
謝仙將軍火鈴將軍火輪將軍五雷將軍左
右將軍木郎大神雷師皓翁天丁力士雷公
電母風伯雨師行雨龍王蒼牙大神都水使
者五雷使者察善使者莫賺使者斬勘使者
掌龍使者罰惡使者掌令上吏青絲娘子紫
光童子驅雷使神驅邪滅精救助群品家國
安寧九天有命祕光敕煞南宫雷部元帥雷
兵準令奉行唵敕欻火都元帥九天敕命明
離精神唵敇煞攝横天巨霸速起急急如律
令
　　　召杜令雷呪
乾天流霞玉池風耀光仙師火震空玄應大
帝袪天惡坤辰土巽速皓公翻江復神妖神
滅復金噉吼洞袪神摧山倒嶽蠻雷至提靈
閼伯動幽靈呼風啞□攝幽臺履坤躡斗霹
煙雲萬神禀奉千妖死具那攝神鎮妖神蠻
雷震霹威雪降黑煙火蓋逆巽精霹形列魄
飛天惡杜令雷神速降靈急急如律令
　　　召神雷呪
天地徘徊運動風雷雲雨隨行電影去來陰
陽助力後合前開仰惟天神火急相催風伯
雨師立造龍臺玉皇有敇不得違時急急如
律令
　　　破地召雷罡呪
九鳳靈官破穢除點台入斗退中居金光遥
晃指罡上罩我金形去玉虚先罩吾身變濁
形神霄雷使即吾身神靈吾將相隨逐神逐
吾靈將逐神召攝雷兵前後迎鳳騰雲布起
雷轟天昏地黑皆掌握便存電掣起雷聲左
足先登踏巽位水升火降妙陰陽雷從地發
皆陰翳離火騰空應起罡坤單震兑雙丁起
鬼艮單從去坎方坎單速至乾宫上心朝心
拜奏名章回身入斗至魒步擊起風雲撼雨
場黑雲天地皆遮蔽三台列宿護身藏指定
鬼門入南斗離行至勝起神光從此行符開
地脉風雷雨致萬民康更加辰戌斗臨處上
應開天不可當天雷龍雷神水杜五龍雷電
助威揚要知破地召雷訣口傳心祕達穹蒼
　　　五龍呪
五帝五龍降光行風廣布潤澤輔佐雷公五
湖四海水聚朝宗神霄符命汝當聽從敢有
違者雷斧不容急急如律令
　　　雷車呪
雷光電光太一伏藏帝君起水杜令前當雨
令何閉風火何平神威月華金仙發程水火
同流韓伯負舟三官開明五帝信幽起復海
水浩瀚无休急急如律令
　　　收雨呪
金轉玉囬天雲散開熒惑降瑞雨塵靜埃持
運加時烏兎相催流火烜赫止水除災急急
如律令
　　　金眞空洞呪
羅天毒獸備衛四門吞魔割膽兇醜萬群大
斧钁天猛馬高奔猛龍奮爪金頭横吞威兵
巨萬受符拔山六天不拘合兇成群妖魔鬼
魅穢炁氛氛謡歌空洞亂出障宸小鬼鼓形
當人生門神王所告无兇不聞上攝六天下
統河源五嶽四瀆善惡速分千千萬萬來至
我前五帝按籙有功者宣兇魔干試束形帝
君敢不從命所誅无存屠肝剖腹斬首滅根
北府清蕩南陵火焚金眞掃迹流鈴捕䰟妖
爽无道極盡形原身披天書遵行玉文滌蕩
九炁清明三元玄靈降眞上合自然敢有干
試威動上聞急急如律令
　　　制魔呪
吾是帝君之臣名書上清下統六天普及幽
冥北帝鬼部悉是我營我之所禦何鬼敢生
左佩豁落右帶火鈴擲火萬里威制萬靈有
犯者戮有干者刑帝君有命收捕无停天罡
駭動群魔束形鬼妖滅種我得長生急急如
律令
　　　䕶身敕符呪
太上老君教我殺鬼賜我神方上呼玉女收
攝不祥登仙左契足躡魁罡左袪六丁右役
六甲前有黄神後有越章吾今行法不避群
兇先煞惡鬼後煞夜光何神不伏何鬼敢當
當吾者死背吾者亡所求稱遂所履榮昌萬
事和合萬邪滅蹤急急如律令
　　　召敕魁神呪
魁神罡神疾速通靈上帝敕差北帝檄行飛
符急速不得停留三天有命玉帝金章四聖
叮嚀何鬼敢當吾奉帝敕敕召靈官暫離午
位速赴壇場統領火兵斷却不祥救民疾苦
大賜威光天籙到處永斷邪殃急急如律令
　　　召魁神副帥呪
八威吐毒身現白鱗兩目閃電口張火盆頭
如山嶽哨動風雷洋波滄海衝倒崑崙搜尋
魔鬼蕩滌妖氛蠱毒山魈拽倒横吞遵吾號
令火速現形唵迦㗶吽唎攝
　　　魁神攝邪呪
飛龍騎飛水雲飛虎騎哮吼奔神將吏兵飛
捉飛騰聻墨侵凌攝南陽魓𩳐魒魁星壓兇
神𩲃攝自然消𩵄䰢捉邪崇輔弼看鬼招吾
呼靈官將火急撼身揺天水聖地水靈疾速
與顫邪謹請九天雲雷使者速降天雷霹靂
助吾行壇天關地軸入吾水中天也昏沉墨
黑負風猛吏飛砂走石撼天天崩撼地地裂
撼落鬼魂撼鬼鬼滅謹召韓高姚三大將赴
吾水中天地顫地也顫二十八宿走似箭邪
也顫鬼也顫攝赴壇前疾速顫唵吽吽聚魂
攝唵哆啖咦婆訶天崩地裂人生鬼滅開其
聾啞立便通説衮天天崩衮地地裂衮人人
生衮鬼鬼滅急急如律令
　　　欻火符呪
雷霆號令天地清寧雷霆猛吏欻火大神驅
雷社令馘戮邪精通傳報應考究姓名雷伯
大仙急降眞靈急急如律令
　　　欻火遣呪
乾曜太乙欻火之精驅雷掣電削伐魔精飛
騰五嶽萬總雲并斬神滅鬼火部中靈急急
如律令
　　　敕五雷呪
天雷帝火地雷風火陽雷神火陰雷金火土
雷眞火流金火鈴破洞伐廟馘妖滅精安鎮
家宅匡濟生靈雷符所告萬神咸聽急急如
律令
　　　洽崇呪
吾與天公除萬殃化體人間作鬼王身長十
丈口齒方銅牙鐵爪飛電光前驅霹靂後鑊
湯迅雷掣電走天罡草木焦枯盡摧傷崩岩
裂石斷橋梁兩目閃爍耀天地一怒海沸五
嶽傾斬妖吞孽滅兇强攝捉寸斬斷灾殃興
雲致雨頃刻間五方雷電起龍章吾持神呪
莫敢當魍魎妖精盡滅亡急急如律令

太上三洞神呪卷之四
太上三洞神呪卷之五列五
　祈禳驅治諸呪
　　　召玄壇呪
玄壇元帥提索揺鞭指揮八將勇猛當先持
戈仗劍金鼓轟天聞吾呼召立降壇前金輪
都總管龍虎趙將軍神霄急捉將降伏驅力
神上承恭帝命下界察凡情鐵索攝天響鐵
鞭掣地鳴乘龍遊海島駕虎遍乾坤左有天
蓬將右有四季神前有元怕使後有文業君
八極八王將四方四集兵堂堂持法力赫赫
顯神靈九吽□喉唎敕吒縛鬼神牢縛曰牢
縛□𡄦唵□𡄦飛符邪神廟擒捉妖魔精赤
火焚邪疫飛煙逐鬼瘟埋名諸惡盗處斷不
平人檢察不善者持逆救生靈令下風雲合
法行星斗昏提兵下塵世救度諸衆生萬神
同稟令里社列班迎吾今處召汝疾速現眞
形急急如律令
　　　召猖兵呪
猖兵猛吏烜赫威靈持戈仗劍生殺無精忿
怒凶惡猖獗狂獰斬頭滴血食鬼吞精張晴
努目破寨燒營縱横顯現徧地峥嶸正一敇
下報應分明聞吾呼召火速來臨急急如律
令
　　　召和合二聖呪
仰啓和合二聖者語言和順救衆生玉佩玎
璫霞靉靆烏雲現處見雙身貌賽西施眉垂
柳體掛朱衣瑞氣噴香風吹異香馥郁香噴
地脚踏金蓮步步生手把帝鍾降障碍常生
懽喜大慈悲速速五方和合利市猪頭象鼻
親引至若人諷誦和合呪唵吽吒唎吽吒唎
二聖者速和合攝
　　　召八王呪
上帝有敇急召諸神那吒昊宛盡命唐開生
煞譚超烜赫王賓掣電雷轟徧天龔狼淮海
張彪捷疾何魁伍員白起十大蠻王八王猛
將六毒大神聞吾急召有令立從天師有㫖
遇惡擒收急急如律令
　　　敕玄壇符呪
金輪元帥稟令奉行符命到處殺滅邪兇鐵
索牢縛莫令西東鐵鞭施處鬼神滅蹤唵俱
輪吒俱輪吒娑訶急急如律令
　　　役猖兵呪
正一天傷元首從良天師有㫖速捉禍殃徧
通九地殺鬼擒傷善者降福惡者降殃惡人
憎我盡死報傷吾令使汝大逞猖狂急急如
律令
　　　歸將呪
天地神靈三五天丁吾令指使所業已成各
歸本部受吾叮嚀如有再召復逞前靈急急
如律令
　　　收罡呪
星斗還罡還步清堂神獸輔我百神扶將吾
身所指日月同光急急如律令
　　　祭印呪
天輔丙木雷光化生斗樞降靈變化用之八
卦通神九州皆驚水部束首火怪滅形願降
妙炁流布九清急急如律令
　　　玉樞神罡呪
玉樞神罡奉敇眞王破地召雷誅伐凶殃五
雷使者速赴壇場隨吾呪敕起遣不祥關告
五部大降神光注我筆硯書篆天章水怪消
滅邪道奔亡急急如律令
　　　祈雨呪
太元浩師雷火精結陰聚陽守雷城閼伯風
火登淵庭作風興電起幽靈飄諸太華命公
賓上帝有敕急速行收陽降雨頃刻生驅龍
掣電出玄泓我今奉呪急急行此乃玉帝命
君名敢有拒者罪不輕急急如律令
　　　發遣呪
吾奉帝命掌握印符專都司號令之權領鬼
神不典之事令行則速如星火法布則病勝
風霆三界不許稽延頃刻爾須神應遵承關
命母輒遲留速往速來吾當坐待天雷隱隱
龍虎交横日月羅列照我分明今日功曹使
者執符而行急急如律令
　　　覆斗呪
乾尊耀靈坤順内榮二儀交泰六合利貞背
天向地永寧肅清應感元皇上衣下裳震離
坎兊翊贊扶桑乾坤艮巽虎步龍罡天門地
户人門鬼路衛我者誰昊天旻蒼今日禹步
上應天罡鬼神賔伏下辟不祥所求如願應
時靈光叱咄鬼賊與道不順收付魁罡急急
如律令
　　　誓雷呪
天地乘風有命豐隆威振東南敬佐西北□
處中央敇攝九宫投汝名宇在吾掌中把攬
天地皆䕶我躬雷師往來顯現神通吾意某
事所指皆從如違口敕化汝作虫雷公將軍
吾知汝名吾知汝姓急急如律令
　　　遣將呪三
雷聲震十方妖惡自消亡萬崇隨符滅千妖
逐呪亡將吏千千萬兇妖不敢當三陽雷火
將攝崇付魁罡急急如律令
欻火大神火光正眞擲火萬里照耀雷霆統
領大將部轄吏兵古木惡廟血食之賔泉源
土石倚草精靈狼牙猛吏流金火鈴天威震
怒粉碎其形救民疾苦以用安寧急急如律
令
神霄猛將洞淵之神飛捷使者吾召汝名五
雷使者不得乆停吾吸炁汝來吾吹炁汝去
明承教令火急奉行急急如律令
　　　催生神呪
日月靈光遍照十方嬰孩合附上合太陽變
女爲男即令還强百神安穩壽命延長監生
在前司命在後手執符出速生速生急急如
律令
　　　敕紅線洽𤷡呪
天地五行火龍索日月光華眞炁爍北極四
聖眞炁降縛定鬼神手和足應是凶頑寒瘧
鬼盡把靈官金索縛疾速追來疾速縛違吾
令者頭須落急急如律令
　　　起土煞呪
天有九星地有九良時有三煞歲有金神人
有五行生老病死苦造作犯殃聞吾呪者萬
鬼伏藏土府禁忌遠離他方神符到處土鬼
滅亡急急如律令
　　　召辛天君呪
雷霆猛吏辛漢臣牙如劍樹煙焰噴翻江倒
海傾天地拔山破石泉源通獰神惡鬼敢有
犯吾目一視山嶽崩火車霹靂常炎炎騰雲
駕霧遍虚空急急如律令
　　　太一神呪
杜令激發斬妖兇離陽旱魃皆滅踪水湧火
熾風雨從流鈴擲火飛太空桃賓陽光役豐
隆九州杜令屯雲濃上帝敕下命汝躬雷霆
火鈴母遲容急急如律令
　　　催召符檄呪
桃賔陽光柳星之精赫奕萬變天輔丙丁日
月合華玉泉散輝赤天大魔示我神威太上
皓伯閼吾龍圭太一任使九魔消摧急急如
律令
　　　九州社令呪
吾從中宫出雍州號曰乾移過梁兊立兖州
居艮門南陽眞火位冀州居坎村坤位荆州
上震位青龍根徐州居巽户豫州中宫存吾
行大洞法攝鬼入吾權急急如律令
　　　役遣呪
四聖遊奕七煞後隨五帝大魔八洞皈依天
關地軸上下交飛天兵地兵上下四圍威猛
敕喝拖拽槍旗在吾左右不得抛離受吾符
命不得有違衝天入地鬼神見悲順法者昌
逆去者斬急急如律令
　　　風雷暗捉符呪
酆都護魂黑天長存酆都猛將疾速通靈奉
太上敕不敢不來風雷暗捉急縛附身急急
如律令
　　　三炁流光符呪
元始上帝虚皇天尊无極大道太上老君玄
元始炁九天眞文鬱儀孕珠結璘含輝三光
朗耀七元流珠恩覃泉曲澤流血湖惠光接
引上升天衢急急如律令
　　　煉眞神呪
丁甲將軍天蓬尊神三台仰助六甲六丁前
驅九曜後滅山精泉靈通濟上帝敕行九州
土地山澤河源二十八宿六神平安童子行
令八卦尊乾朱雀佐助玄武當遷青龍正主
白虎伏連上通金闕下合乾元總管鬼兵衮
同上天符到魁罡萬妖速奔急急如律令
　　　大威神呪
太微之祖名列上清眞炁守䕶傳往遊行誅
滅凶惡攝伏邪精摧山蕩洞破夢除魂周行
六合布炁神靈威力奮勇洞合乾坤天㔶地
仰收縛鬼神天仗用戟震動五星用之逐惡
犯之絶形神布五嶽鬼袪八門三十二天追
風疾奔萬象森列正體爲尊八馬衛禁萬象
皆寧當之者死逆者傾亡福長神惠洞達安
行神號六甲將名六丁運用助順功蓋九眞
眞符舉處萬鬼皆驚急急如律令
　　　收魔呪
六甲大將軍六丁上陽神太清高上道敕賜
魁罡君收擒山澤鬼下捉土皇神若有不正
者乾元亨利貞急急如律令
　　　復神呪
吾佩星罡出巽門黑風烏雲掩乾坤電火四
合昏復明九宫無路堪迯奔大神猛吏鎮雷
霆雷霆命我驅妖精妖精受戮天地明歸吾
身中五體神萬神來合吾之心天靈地靈吾
亦靈急急如律令
　　　總召呪
斬勘雷公盟威青童巽宫布令運神歸東擒
龍掣電威蓋九重巽宫使者剛輪運風太華
典者壁璣禦兇山雷文通拔嶽摧鋒壬癸雷
壓斬怪擒龍土雷陳石伐惡禦兇五方使者
來往如風聞吾令召速出巽宫赴吾壇下大
逞神通急急如律令
　　　斬邪呪
北斗昻昻斗轉魁罡衝山山裂衝水水竭災
咎豁除殃愆殄滅兇神惡鬼莫敢前當順罡
者生逆罡者亡天符到處永斷不祥上帝有
敕敕斬邪妖火鈴一振魔魅魂消急急如律
令
　　　火鈴神呪
太上火鈴炎帝之精霞光掣電朗耀三清流
火萬里鬼无迯形神印一卓灰滅邪精三五
將軍豁落吏兵平天憂地誅斬不停飛符走
印頭戴五星擲火前煞萬鬼千精六天鬼賊
付與天丁五靈眞老是吾本師无礙神通萬
靈同歸惡鬼絶滅不祥速追中黄九道威布
四維伏尸故炁不遺纖微五瘟七疰吾能殺
之何神敢拒何鬼敢窺風刀戮形北斗斬尸
神劍一下萬鬼消糜急急如律令
　　　又
祖道玄眞烜赫正神鬱儀煉質熒惑澡形赤
明和陽理禁威靈耀明宗飄帝重光明戊己
之英中央鎮星排蕩鬼炁破滅淫精水逢之
沸木逢之燼火逢之滅金逢之鎔長離之主
總契虚皇統攝飛行迷離那羅唵唵吽吽迷
離那羅唵唵吽吽東海青童總括張羅迷離
那羅唵唵吽吽迷離那羅唵唵吽吽急急如
律令
　　　斬捉敕呪
南方丙丁君流金擲火鈴捉到邪魔鬼拷問
通姓名如有拒逆者寸斬不留停急急如律
令
　　　安土遣呪
上帝有敕敕下雷城速召將吏隨符而行指
揮歲德太歲尊神收斷土府一切神煞母令
興災枉害生民如違吾令當寘重刑急急如
律令
　　　收瘟呪
太上玄都四明飛符九眞四駕天兵後驅收
魂攝魄五龍八符帝君有敕收攝眞奴五瘟
鬼毒轉送酆都急急如律令
　　　起土八陽呪
東方起土歲星代之南方起土熒惑星代之
西方起土太白星代之北方起土辰星代之
中央起土鎮星代之年神食我東海代之月
神食我南海代之日神食我西海代之時神
食我北海代之伏尸故炁魍魎精魅欲來爲
害急須迴避千千截首萬萬絶炁千災消散
百無所忌急急如律令
　　　火鈴附體呪
北帝酆都統攝鬼神隊仗千萬八將通靈諸
神疾速攝鬼雲奔收録生死考召寃魂急依
符命附體通名北極敕下人鬼分形急急如
律令
　　　攝附遣呪
酆都太守聽令而行統兵三萬馘滅邪精敢
有拒逆寸斬无停速縛速考重加理刑一依
符命攝附童身酆都猛將報應分明急急如
律令
　　　伏魔呪
北陰金闕玄冥帝君賜吾威力誅斬鬼精六
天魔王統領神兵刀槍甲刃來至氤氲爲禍
邪鬼或妖或精捉赴幽城萬死滅形寸尸萬
段毋輒更生太上眞符告下無停急如風火
迅若奔霆鬼死人安天地肅清急急如律令
　　　召關元帥呪
北帝上命威制九天下徹酆都令行氣傳謹
奉北帝敕急召大將關羽捧此敕令神飛鬼
滅若親若踈一一追攝不得違情分明響應
急急如律令
　　　北極召將呪
北帝玉章瑶天元皇中黄内外北極飛光絳
霞吞服始出陽生朱明耀耀陽次陰生素霞
朗朗陽威齊張朱陵火府三煞兇當元元光
炁南斗獨方角軫星宿分宫陰陽一召速至
神威神光急急如律令
　　　召四聖呪
北帝敕命召吾四眞瓊魁正帥三六將軍明
元堯乞三五將軍二十八宿十二宫神天丁
將吏雷電霄雲風雷水火伯仙澤延上通北
極下入泉冥判局都部部集精兵酆都陰吏
隨吾使行聞名速至正順斜横急急如律令
　　　敕天丁呪
大道大神各曰天丁奉承九天受事三清下
遊世界斬滅妖精神王一怒五嶽摧傾束送
群魔豁落鬼兵千千截首萬萬剪形羅酆岳
瀆干試者刑兇强者戮善順者生六天沉魂
一一録名逆道者死順道者亨飛遊災煞敢
變幽冥飛符攝捉無致迯形急急如律令
　　　四部呪
紫微之敇運動靈文降行天地帝臣天蓬紫
微大帥萬神祖宗天猷副帥遊行太空黑煞
大聖堯火斬兇眞武角將乞水玄酆天關地
軸水火交攻蒼崖烈曜萬象熔熔一炁包含
丙離巽風東南舉發浩浩無蹤日月昬暗山
河掃空黑霧蕩逆風部神翁風輪轉擲萬里
傾崩鐵戈鐵扇鐵虎鐵龍風飄仙聖震動雷
公雷電灼灼霹靂轟轟震宫仙仗雷部神翁
霹靂大神董鄧□農雷斧雷鈼雷火天童四
目老醜巨爪魚龍雷電雹泊水炁溶溶坎宫
北帝江河海潨騰騰布水淼淼波洪龍神變
現汎逆波淙九帝御子雨伯風□北方使者
引水輪東陰宫烈焰火帝燒空上方眞火下
方冥火東方日火西方金火南方烈火北方
神火中黄内火炎炎火風火仙火帝火輪火
鍾火精童子火部仙童炎天火炁罩滿虚空
北帝自敕主令天蓬號召四部飛捕邪踪急
急如律令
　　　紫微敕遣呪
紫微敕命號令萬神飛罡巽户震雷發聲坎
宫致雨離火奔冲雲飛霄漢雷電相從伏魔
四將統攝雷公龍虎騎吏煞鬼無踪穿巖破
廟斬怪擒龍降魔攝惡治病除兇三五吏兵
大布威雄隨吾符命速立神功急急如律令
　　　又
紫微有敕命魔攝兇翻天撼地震動虚空瓊
魁元帥天威天蓬威靈炁焰萬神祖宗明元
副帥天猷天雄自號赫奕諸天齊功翊聖大
神天靈太衝内諱招揺斬邪滅踪眞武大聖
天武天童内名玄武嚴攝北酆北極四聖顯
靈威雄下遊塵世上登玉隆坐南斗内立北
斗中鐵輪飛西火車駕東驅雷攝電奔雲走
風天地黑暗日月昏濛天兵隊隊天馬憧憧
皂纛赫赫天鼓鼕鼕青龍甲乙四目老翁流
星噴火震響帝鍾朱雀丙丁朱陵火宫擲火
萬里流鈴八衝白虎庚辛皓靈秉戎前驅烏
鴉後放毒蜂玄武壬癸水火交攻天關地軸
毒列凌鋒勾陳螣蛇戊己土封天皇上帝坐
鎮圓穹玉樞化形都天雷公總攝雷將雷水
火風金精猛獸白𤢟青𩦲掌握天令誅星斬
虹森羅萬象布化高穹風火律令變化無窮
黑騰黑毒紫勾紫溶普天遍黑法界通紅紅
光閃爍黑炁昬濛陰炁冰冰陽炁烘烘雷仙
靈窿風仙水□仙兩房英電仙婁容霹靂震
黑飛戈走𢧳移山拔樹雲霧陰濃飛砂走石
驅鞭火龍欻火大神正直公忠朱髮巨翅雙
目耀彤雷鑽雷鈼雷斧以銎破山山崩覆海
海淙受命北極四聖飛躬古精惡怪靡不滅
踪横天火罩萬里通熔化爲飛灰飃以□□
東南日火其神祝融西方金火其神楚澧東
北雷火其神宋恭西北烈火其神馬娀天上
地下火仙火童火龍火馬火犀火猔八卦火
虎五方火龍飛火擲火收捕妖叢符命告下
火急催跫敢有中𨙔吾有玄琮急急如律令
　　　召煞呪
北帝敕召羅㬋土宿煞炁飛空天地沉暗日
月失光邪逢裂碎無路迷濛急急鎖定山河
海風急急如律令
　　　下罩呪
北帝敕召東震西兑南離北坎開天門閉地
户留人門塞鬼路上不通風過下不容水流
大魔神崇風刀斬頭人來無踪鬼來迷路謹
請東方甲乙木十萬天丁鎖地軸南方丙丁
火十萬天丁齊降赴西方庚辛金十萬天丁
盡降臨北方壬癸水十萬天丁食惡鬼中央
戊己土十萬天丁齊衛護急急如律令
　　　太靈九宫呪
太靈九宫太乙守房百神森衛魂魄和同長
生乆視塞滅邪兇與天同祖變化無窮急急
如律令
　　　敕令呪
吾行一令刀劍如林八方罩定上下排兵敢
有張漏玄律有刑急急如律令
　　　催捉呪
北帝神惡立壇追捉縛邪如電捉怪應諾敢
有違令透腹神戈神眞立降速縛邪魔急急
如律令
　　　澶水呪
北帝敕命天陽地陰冰清九炁四海龍君蟾
𤍶蜂虲鐵面將軍江敵九江水祇子洞子溟
子派子漍子淵子濿子淁子瀇子汶雲霧騰
騰雷光霹靂馘滅邪精風伯雨師冰雹大神
北方神將澶捉在身急急如律令
　　　召將呪
登陽明召雷神驅雷電布風雲轟霹靂斬魔
群五雷將馘妖精魁𩲃二聖𩵄䰢後明魓𩳐
左右魒星見形急急如律令
　　　敕劍呪
玄劒出施天丁衛隨天斗煞神五斗助威指
天天昏指地地裂指山山崩指鬼鬼滅神劒
一下萬鬼滅絶急急如律令
　　　召降呪
帝敕靈靈大力天丁威劍神王殺鬼誅神山
魈五通無敢當刑提頭瀝血斬邪惡神天符
到處永斷邪精救民疾苦大賜威靈誅斬兇
惡符到奉行急急如律令
　　　召陳將軍呪
謹請北極無面㠯手持鐵杖伏群魔黑髮蓬
頭威厲現反晴掣電涉山河陳勝急速至娑
訶急急如律令
　　　又
黑摩口宣敕叱咤呼四直急令北極將風火
降九質含炁契玄眞虚九符實一勇烈闡威
靈滅魔斷黑靂親傳大教令違命施霹靂急
急如律令
　　　敕遣靈官呪
三天大法主霹靂第一尊霄伯靈官將騰雲
捉五通萬天稱爲主南昌唤仙翁準奉玉帝
敕運雷猛將軍呼吸山河沸忿怒日月昏敢
有逆命者碎斬如微塵急急如律令
　　　策役呪
天帝内祕役使萬靈帝敕所臨如帝親征敢
有拒逆雷斧滅形唵吽吽衆神稽首萬神奉
命符到所司立要來迎不得有違火急應命
急急如律令
　　　玉音召呪
唵啊嚕叻啼伽唎𡅵啼□□哆吒啼呵檀啼
檀□婆啼檀□□啥吲□□婆哆𡁠啼𡅵啼
敕召横天霸欻火大神鄧燮立至疾急急如
律令
　　　敕役雷總呪
啊檀啼檀□婆啼檀□□啥隸修隸修啊婆
哆哩雷伽婆履□嘙急召雷大雷二雷三雷
四雷五速至惟陰師六女婆反黑七里帝隱
帝咄都大帝婆訶
　　　三帥起雷祕呪
吒咤妖雷疾疾急離震電命我雨師召我風
伯運我雷車持我雷斧一聲人驚二聲地折
三聲萬神掩耳急急如律令
　　　催雷呪
震天霹靂震地霹靂小聲得得大聲𡅗𡅗懽
聲擊擊怒聲勒勒來聲急急驅聲逼逼集聲
黑黑區聲索索願力威力願降神力騰飛八
隅來聽一拍急急如律令
　　　騰魂降附呪
金星金星速現眞水水精火精速現眞靈人
魂附鬼鬼魂附人水火既濟火急降靈靈魂
靈魂即便通靈收魂攝魄不得久停手提魂
袋巡遊乾坤生魂入袋鬼魂附身如若有違
考打陽魂二將疾速火急通靈急急如律令
　　　驅邪呪
上清三景總炁上元八景冥合炁入玄元中
有二將輔佐重玄黑風霹靂黑霧昏騰爲禍
下鬼驅出患身急急如律令
　　　召殷元帥呪
謹召歲君猛將聞召速臨急如星火迅若風
雷袪雲掣電擲火流星黄旛前引豹尾後隨
七十二候惡殺當先逢妖寸斬遇鬼滅形前
袪九醜後滅山魈飛龍土怪鎮伏魁星吾今
召請火急降臨有違帝命風火滅形急急如
律令
　　　岀印呪
出自中央祖戊己化爲土萬神盡皈依百邪
不敢覷九曜藏我身五帝管星數黄河水逆
流五岳崩摧去大林盡飄揚三春葉焦黄吾
寄斗牛口萬萬魔精走土地保吾正炎光聚
死灰若教吾一怒開眼再觀覷饋定把中央
須教萬物藏神印都一照萬邪隨印滅盡化
爲凝血急急如律令
　　　生錬呪
神默默炁綿存赤炁在丹元透泥丸上冲
天布金橋現七元魁神降亦炁旋混爲一祕
號懸恍惚間自炁𦆑急急吸欵欵嚥納元宫
眞火煎再提起印堂前金光現照無邊飛劔
訣莫留連金光裂將吏全行持處要在專急
急如律令
　　　召劉大神呪
武當山黑虎大神雷聲震動捉妖精部領天
兵三十萬玄天上帝黑霧衝威雄操惡現神
通六丁六甲八煞劉文顯火急到壇庭大
神大神急速來急急如律令
　　　召溫元帥呪
主嶽有令左旋右轉順跨魁罡乾坤立現太
保通靈赫奕萬變癸巽丁壬收精如箭凖此
令行不得稽緩唵靈靈㤜㤜慘慘息息速去
攝唵吽吽唵㤜㤜北帝敕急急如律令
　　　又
一炁合德水火攝精陽動陰應萬神化生赤
氣徘徊黑煙藴鬱令我洞照徹精達神召之
立至受命來迎急急如律令
　　　馘魔呪
馘魔大將部領神兵前有三千後有成群黑
雲靉靆誅斬魔靈若親若疏盡底收擒不得
違令火急奉行急急如律令
　　　攝崇呪
天元眞將地甲大將酆都猛將烈勇神靈吾
令速發大顯威靈東至扶桑南至閻浮西至
摩尼北至鬱單遠遍四大神洲近則不離方
寸急急收攝爲禍邪鬼大闡厥靈如法報應
急急如律令
召雷神呪
五雷神將化身千眞驅役雷電走火行雲五
方降炁速驅雷霆吾今召汝直至壇庭聽令
施行疾疾速速急急如律令
　　　役使者呪
六一使者天喜尊神汝等天中神吏火烈黑
煞今日召汝賫持符命關文前往巽宫告召
元伯大逞威靈疾疾速速急急奔雲急急如
律令
　　　洽崇敕呪
天靈地靈上帝敕行飛捷使者直符吏兵天
丁力士六甲六丁天地水府城隍等神承吾
符命急速奉行收捕逆鬼杵碎邪精盡黨收
捉無輒容情如敢違拒天有常刑急急如律
令
　　　敕召四直符呪
敕召年直月直日直時直四大功曹□□魁
□□嗼攝吒天上天下八卦陰陽功曹符使
神赫開張出幽入冥三界洞鄉乘符亟召報
應玄罡急急如律令
　　　召破穢將軍呪
九鳳眞人破穢鳳凰朱衣仗劍立吾上方九
頭吐火當吾前行炎炎匝地萬丈火光九鳳
破穢邪精滅亡急急如律令
　　　告斗微音呪
斗魁七星衆靈之精輔弼二相三台明象六
丁玉女紫微四將天罡天元坎水人元四目
神仙金童傳言誦滿百遍七眞應見延壽驅
厄勒毒滅妖祈求任意保眞富貴身有光明
乾元亨利貞急急如律令
　　　密召呪
陽明陰精眞人玄冥丹元北闕天關之靈除
臣死籍注臣長生所求皆遂所願皆成衆人
欽愛飛昇紫庭急急如律令
　　　斗印呪
香燒心信志視天眞斗門開發明理明通七
元三台北極帝君三光九曜萬里神兵天將
符敕吾令速行法令智慧法道通眞法合天
地法保吾身千和萬合自然成眞急急如律
令
　　　化形呪
天地大明萬炁混生我得眞一内景玉庭虚
皇敕命令我通眞上元赤子三元六府百神
會并混合我身上朝斗府出入紫庭遊宴八
冥三一上景太一玄眞奏我所意上達斗眞
心有所願默奉允呈所得玄㫖副我心靈人
間萬事一一開分飛神玉壇分身一形急急
如律令
　　　清淨身心呪
青陽青陽屬于左方上有眞精下結靈光道
自固眞水妙金光灌注身心法想充當吾今
敷誦與道悠揚急急如律令
　　　靈陽速報大績呪
天上人間去住不齊凢有啓請速降丹梯筆
墨紙素早賜靈批隨願隨感母□毋違帝敕
靈童速降來臨急急如律令
　　　天童呪
天童天童位正中宫姹女神君明受帝敕化
身跨虎敕降火龍手執寶扇步武雍容人有
懇請無願不從事有緊切悉告夢中急急如
律令
　　　北斗大神呪
北斗七元神炁統天天罡大聖威光萬千上
天下地斷絶邪源乘雲而升來降壇前降臨
眞炁穿水入煙傳之三界萬魔擎拳斬妖滅
踪回死登仙急急如律令
　　　關元帥大誓呪
朗靈朗靈馘魔將軍酆都肅殺黑煞奔凝白
袍鐵馬紅額青巾提魂拷勘攝崇附身驅魔
縛鬼不問踈親功成嶽將令屬幽陰九泉號
令煞炁氤氲悲風凛凛百萬雄兵聞今有召
速現全身急急如律令
　　　召通靈使者呪
吾行太上法搜捉衆邪精聞呼立便至有感
立通靈若有違遲者殃及汝等身謹召顯應
通靈急捉使者蔣銳速至通靈使者斗中之
仙乘雲激電顯應無邊救護群品功奏上天
聞吾呼召火速到前急急如律令
　　　五雷化身呪
神霄玉洞飛玄章斡運雷霆消萬殃千眞奉
命輔眞王祅氛炁魄咸奔藏混合三宫歸華
房洞映兆身入明堂神運兆基合旻蒼嵯峨
上拱玉清王六雷翻赤道八曜運河罡急疾
　　　召龍呪
黑雲瑞騰太乙撫朝玉霞洞靈落陰從龍鐵
扎一投雨師扶奉召龍負水元精四施太上
皓翁閼伯五龍急急如律令
　　　攪水瓮呪
唵吽吽山川之炁百宿之精結爲華蓋動土
成雲驅雷使者結炁靈君奉承帝敕母致稽
停急急如律令
　　　敕符召龍呪
符命敕靈符命敕靈雷主大帝赫赫威聲五
雷社令不得留停進奉教詫百里威靈火輪
斧鼓速顯威靈急急如律令
　　　召杜令陽雷呪
稽首社令陽雷君分形五方土孛神驅馳神
皷響皆應降下眞炁入吾身凡居召處立感
應百里威聲無不聞唵吒吽攝召楊紀大將
孫德將軍西方洪謹坎將朱熙中央主帥馬
廣大神雷光萬道雷炁紛紛雷聲大震雷火
飛奔一十三位副將雷神崩山倒海伐木摧
林飛雷激電霹靂威聲巽風速起虎嘯艮宫
震雷哮吼雨陣如傾吾今符到天地肅清大
震雷鼓速彰報應五方交搏擊鼓靊窿五方
響應蕩滌穢兇黃雷青炁東冲北冲白雷黑
炁馘滅邪蹤黑雷黄炁動按九宫赤雷白炁
上遊上穹都天雷公烜赫震風青雷赤炁霹
靂符同急急如律令

太上三洞神呪卷之五







太上三洞神呪卷之六列六
祈禳開度諸呪
　　　金城化身呪
天蒼地黄我身升陽步行魁斗化身天罡水
火凶災悉離吾傍神飛金宫面朝玉皇上對
玉穹金光十方急急如律令
　　　竒門呪
乗天罡步九玄履元斗行飛仙得天仙萬神
歡隱形變化萬端敢有干試收係斗門掃除
不祥正眞明分左焕火鈴右揮金璫威光萬
里嘯命立前玉帝所祝靡不如言急急如律
令
　　　七星斗呪
陽明大魁元極文昌陰精太極太上璇璣飛
罡一吸萬鬼伏藏玄明瑶光紫微闓陽丹元
至眞神炁吐威北極天□回通玄神天關玉
女榮侍以歸魂眞魄神舉體仙飛急急如律
令
　　　集神呪
神光神光赫赫四方敕吾眞性在天即還天
在地即還地在吾身中道炁滿充化爲眞人
　　　東方界呪
蕭仞扶桑諸方鬱霞元黄列眞凝結雲霞明
輝九芒合乗三華钁天振劍神虎辟邪安陽
大帝攝禦群魔上昇神霄濯形無涯急急如
律令
　　　南方界呪
炎炁流煙運升赤明長生元聖高居玉京元
妙玄羅散晶光明元天大詰普濟群生消殄
妖魔奔飛火鈴保衛正炁億劫長存急急如
律令
　　　西方界呪
皓景金華長度洞光大梵流布輪轉元剛蔚
明交變騰化十方七關安鎮回合陰陽穢炁
消蕩我身嘉祥玉文敷告生道延昌急急如
律令
　　　北方界呪
太陰朔單上達帝君流炎騰精化形玉虚輔
翊三境簡閲元圖眞符焕發定籍清都標名
金籙夙寃咸除飛神碧落超登太虚急急如
律令
　　　中宫界呪
元始虚皇祖居土中三槩洞元肇生太宫七
轉七變混合回風散花萬神天地開通吉日
行持億天所宗願保劫年享福無窮急急如
律令
　　　服符呪
餐服神符通昭眞靈百神走使洞徹中情六
甲宿衛淵淵清清五行元炁杳杳冥冥萬物
無逃形混沌未爲清聞聲已知名天地神經
號曰開心服之太平達知自然飛昇紫庭急
急如律令
　　　通神呪
心中神丹元君長三寸廣七分著朱衣繫絳
裙乘威德顯至靈通造化達至眞住心中莫
離身急有外事速來告人心章上奏太上聖
清允與不允報我知聞急急如律令
熏香呪
天輔無私乾象通微無幽無冥無感不知佩
帶符圖神兵任呼我道上皇位登仙都急急
如律令
　　　積雷霹靂呪
雷霆雷霆天官立身號天日月昏天斗虚天
雹日月風雲長清攪天日月雷聲分明黑黑
奪奪霹靂揈揈天摧地裂威攝萬星天罡衛
我魁星前行左按天丁右按神靈七十二將
捧擁我行天門開我地户通我人神有三千
六伯長在我傍之身布天天昏地暗步地鬼
神悲聞天上從我一去乾坤世界都行東方
金華眞人南方火輪眞人西方元命使者北
方水靈神君中天五帝丈人玉女崇我五帝
之尊散在瑶池霹靂一聲一聲急轉閃電奔
雲神哭鬼悲風轉斗昏折木揚石統攝萬星
乾神擁護坎神翊行艮神傳令震神部兵巽
神擺擉離神捉魔坤神臨世斬攝妖精兊神
一去捉鬼不存臣有八將布炁常存一布眞
炁五嶽相隨令行一轉諸星再行東方坤靈
使者南方火鈴使者西方玄陽使者北方鵰
鵬使者中央摧龍使者吾令吾精日月昏明
獨行五方震方乾坤乾羅荅那威攝萬靈臣
誦一遍五將即令而行在天天行敕在地鬼
神驚長存布眞炁東華太一眞人還風風當
起巨水水巨門喝風風即住喝鬼化爲塵喝
神神相隨太一認我身謹召東方太一威德
眞君南方血竭眞君西方白林標德眞君北
方天毒眞君中央黄面大畜眞君五方令之
尊從天而去攝鬼之精前門來地户行遮日
月震乾坤謹召諸天遊毒使者天遊使者癡
牛使者碧遊使者五炁之尊人陽人去鬼陽
化塵五炁之遊不可常存太一有一元命眞
人太一奪命眞人太一月華眞人太一月陰
眞人太一撒風眞人太一猛風眞人太一驅
雷眞人太一雷光眞人太一霹靂眞人太一
烈火眞人太一月孛眞人太一靈靈布炁我
聞太一助我眞炁長存魁罡化斗玄天令行
令從天起霹靂轟轟天摧斗裂霹靂轟轟化
鬼摧行太一去處鬼神化塵乾羅荅那威攝
萬靈臣誦一遍萬鬼伏形日月乾清統領天
兵天神聞我任我獨行天羅大將天毒大將
天煞大將天翊大將天猛大將天檢大將諸
天大將之尊傳我令行諸神捧擁任我遊行
三十二天總禦伏我正炁諸神捧位捉龍萬
千引兵一至霹靂轟然東方轟天震門雷帝
南方赤天火光震煞雷帝西方大暗坤伏雷
帝北方水德倒天雷帝中央黄門崩烈雷帝
太玄救命眞人太玄折木靈官五帝之神五
炁之尊皇天生我日月照我江河長我五帝
常存星辰日月照我身形臣行萬法萬兵隨
行雷霆一起雷將之尊步虚神散花瑶池布
天庭風伯神蕩震乾坤雨師神攪海揺震天
庭雷公一起纔則起霹靂轟轟南方火輪使
者西方弔明使者北方水陰使者中央獨遊
使者東方烈生使者五者之尊五炁布行日
昏月精統玄之明統令捧擁我行天摧斗暗
地神即行天雷一起結物已成神雷一起水
官令行妖雷一起六畜不生五雷使者霹靂
轟轟上朝五嶽下至海神天地日月鬼神齊
滅不從天令上清停滅天地日神威感萬靈
臣今再請雷將聽行皇天致雨龍海之門天
地日月分陰太清流沙巨水日月分清感天
神令作太陰太陽轟轟分分日日奪奪黑青
分分林林雨雨奔星大煞微煞陽煞亡神七
殺九曜月煞毒煞應煞此等煞神與我同行
奉臣一令隨我呪行身遊大海五雷震行五
方風雹大神君雨雹大神君雪雹大神君露
雹大神君風雹使者震天威靈敢有孽龍即
捉來呈霹靂坤毒使者霹靂玄沙使者霹靂
牛王使者霹靂飛竭使者霹靂魁罡使者霹
靂天罡使者天罡之精霹靂轟轟敢有妖龍
即捉來呈霹靂翊罡使者霹靂翅毒使者霹
靂幽門使者霹靂飛噉使者霹靂呌噉使者
呌噉元神霹靂轟轟崩山倒嶽五獸之神敢
有畜龍捉縛來呈霹靂吞魔使者霹靂懸魔
使者霹靂指毒使者霹靂閃電使者霹靂擒
妖使者擒妖之神霹靂揈揈崩山倒嶽巨定
海門敢有妖龍捉縛來呈奉天之事巨海之
門五湖四海即當現形吾今一召知汝姓名
東海婆龍使者南海出火使者西海白沙攪
門使者北海翻浪巨水使者中海順行擒風
使者擒風之神霹靂轟轟五湖龍王火急見
形捧天大力勾翅大神摧嶽之君上朝五湖
疾當現形南天鄱陽湖昌陽天白面湖青草
洞庭南蕉攝湖勾天大野湖林栗野草攝量
湖五湖之精五湖之神鄱陽昌陽白面青草
大野蕉攝一量天地之神五龍之君五龍之
女隨我令行八龍之神巴齊禦剗風毒龍君
風號龍君牢月抓毒龍君禦毒龍君剗毒龍
君横天大海江南極統天江變神順濟江靈
翊臨惠江統浙武宿江朝天惠濟江一浪大
濟江横烈起浪女陽江流川返惠江九江龍
君霹靂轟轟溪泉小龍石泉龍神吾今諷呪
布雨奔星摧山倒海翻雨作晴雷轟有敕甘
露奉行上天天須暗入地泉神驚捧擁行甘
露救濟萬物生皇天生人道皇天萬物生朝
行三天上龍神分路行雷神通天起風伯吹
布雲雨師灑甘露霹靂震天庭五龍來降雨
九江奔雨行五湖行大霧八風倒海行溪泉
龍捧擁行雷令擊鼓天庭潘帝潘囉結婆囉
咭帝囉□婆囉結帝婆囉嚨結帝諸龍行雨
至救濟萬民生加工躋上位五雷降雨行五
雷使者霹靂乾坤摧山倒嶽萬物齊生上清
有敕不可久停急急如律令
　　　天章八十六句鬼驚呪
皇天生我皇地載我雷霆佐我仙宫立身號
召日月掌握星辰天雹風雹雷聲分明黑黑
奪奪霹靂震天左按天章右按玉靈七十二
將捧擁我行天門開我地户通我七十二將
捧擁令行神有三千六百長在我傍金華火
輪元命水靈散在瑶池霹靂一聲天遊地遊
碧遊五遊傳我令行捧位捉龍江河長我風
伯蕩振雨師攪庭天雷一起萬物齊生皇天
致雨龍海之門流沙巨水七煞同行皇天生
人道皇天絶鬼道潘帝結潘羅結婆羅結羅
結羅婆龍救濟萬民摧山倒海令出青城嘽
嘻吒囁大露八風懤海行溪五方霹靂摧龍
起飛東海婆龍南海出火西海白沙北海翻
浪中海巨水五湖摧嶽鄱陽蕉湖十二溪眞
毒龍號龍牢月巴毒靈罡所召隨聲隨呪山
川出炁百靈結形北都水府嚴君守冰月陰
月華金母發程三官開扃五帝合信龍飛電
走金虎火令浩師太華流精洞靈何神不使
何令不行上有太一十地靈官紫虚玄聖捧
令而行金籙密號降自轟庭違轟裂滅順轟
昌榮身發金輝昇入帝庭急急如律令
　　　太三天都呪
稽首中天衆曜星剖開混沌震雷霆佐天立
定乾坤柱裂地翻天震巽門青帝蒼童傳號
令上天敕命出雷轟我令役使諸星帥斗轉
星移相撃奔
　　　九天掌法聖后呪
龜臺聖母大慈悲出法通天普度人月陰月
華傳教㫖十一大曜主雷霆箕畢風雨翼雷
起造化萬物盡生成我今六返玄天紀飛走
神符號撞星金木土星并水火神機妙用震
天庭交初交終并孛彗太一之尊握大權吾
今飛符前路去聽令隨號急速行
　　　北方建斗呪
北方霹靂使者雷公大神建斗執旗滅惡除
形揈天有敕速下帝庭五嶽四瀆隨我斗行
獨遊天地萬神奉行
　　　昏天斗壁呪
昏天地袪雷閃電運斗樞分裂乾坤有雷將
三千六百隨三台列曜而行摧日神徑下滄
海召太陰倒海歸源變神通鬼神滅跡送五
臺裂魄分形
　　　五黑呪
天濛濛地濛濛人濛濛鬼濛濛天黑黑地黑
黑人黑黑鬼黑黑天斷頭地斷頭人斷頭鬼
斷頭天沉沉地沉沉人沉沉鬼沉沉大湖沉
沉小湖沉沉天沉地沉萬里狂風吹塞鬼眼
萬里黑風障斷鬼路人無尋影鬼無尋蹤十
道都關九道都絶急急如律令
　　　玉皇心呪
金木土水火瘟九泉瘟疫神秦伯温楊伯温
熱神劉怕文冷神冒文武太上有敕五方使
者六天之上敕法速去急急如律令
五瘟瘟疫收付七星束斗録鬼一付天庭西
斗收魂知汝姓名急消急散天帝吏兵張羅
布網乗駕火輪吞魔食鬼縛汝崇精何神不
伏何鬼敢當呪神神自滅呪鬼鬼自亡千千
截首萬萬剪形急急如律令
　　　遣瘟呪
咄吒謹敕東方青瘟之鬼腐木之精南方赤
瘟之鬼炎火之精西方白瘟之鬼死金之精
北方黑瘟之鬼溷池之精中央黄瘟之鬼糞
土之精四時八節因旺化生神不内養外作
邪精吾今知汝姓名識汝形影五方行瘟之
鬼黃奴七子百桑兄弟一切雜俗竄跡除形
準此符命火急奉行急急如律令
　　　掃蕩呪
五雷神王袪却不祥霹靂一發邪崇消亡火
車萬丈燒殺瘟黄猛風掃蕩飄散八方急急
如律令
　　　斷瘟呪
吾是日光威震九天金火前耀飛龍繞乾黄
神敕鉞璇璣玉章五星五斗平調七元收攝
九醜馘戮五瘟掃除邪凶去却不祥汝應速
去伏吾魁罡急急如律令
天神行瘟和瘟解釋地神行瘟天赦在前邪
魔行瘟滅跡除煙太上有敕保人長生急急
如律令
　　　驅遣呪
太上玄都四盟飛符九眞前駕天丁後驅五
雷八將六甲直符騰天擲地收捉兇妖擒邪
伐惡逆者速誅天瘟歲吏明受帝書仰遵符
命不得停居速收病毒放散病軀解厄消災
勾落死書敢有違命速送酆都急急如律令
　　　斬瘟呪
神霄玉清十方天丁青玉介冑龍滌虎巾擒
制萬魔搜捉鬼神隨呪所敕道炁潜臻報應
報應壽命无傾急急如律令
　　　雲綱呪
雲綱落天紀神華燦紫微七眞還帝座九斗
翠玉虚紫蓋重霄嶺玄精朗八隅上有九晨
賓吟詠隱羽書飛步遨北漠長齡天地居按
轡玄羽臺飛行九天所洞虚深幽邃雲綱乘
空舉下有採眞士仰招玉晨侣三周陽明上
九回入洞野高步登帝庭長歌龍飛語玉晨
映北朔瓊條翠隱阿空生九靈臺焕彰耀太
遐天關運重明劫會屢網羅乗我羽行駕飛
步織女河保靈空常化永忘天地多急急如
律令
　　　滅毒呪
中央土宿太星君合自持劍鎮天門下方群
生有災禍祈求符至鬼神驚敢有頑生拒逆
者羅天火光燒鬼魂應犯土皇凶煞者立教
福禍難乆存稍有瘟癀不伏者大開天目發
天嗔龍頭使者捧符行報應彰揚顯帝君急
急如律令
　　　解厄呪
□□䡠𨊧𨋫□軿𨌩□□𨋗𨎿□□□□𨌒
𤱼𨌉□昊天承三炁玉皇付右天□輾𨎿輄
□輔軸□軒轅□□□䡩軴□□□軌□正
一元天位三皇軓□□䡩□□𨋔□□□上
清篇南福及五斗三元降界仙拘凡施濟苦
輁□軚□□□□䡩輔弼三境法門員隱唱
高天□□𨊧□□□□□□大醜墮罪更无
原急急如律令
　　　敕編符呪
至哉大道元始符命神風靜默山嶽藏雲混
元微妙體合自然一炁流行育養群生順我
者昌逆我者殃太上有敕如誥奉行
　　　召雷總呪
敕吽吒嘟㕭雷呪敕召雷神吽通天入地吒
𠻗雷霆喗奉帝敕攝速現眞形唵嗔㖵攝咪
吔娑婆攝木狼神㖿火鈴神㖿霹靂神㖿欻
火神㖿猛吏神㖿捷疾神㖿玉英神㖿興雲
神㖿呼風神㖿唵唵敕速現現帝敕速現現
帝帝敕速現唵三滿哆㖿攝啞　呼風神速
離巽宫敕敕三天敕臣某奉命召汝速降速
降急急如律令
　　　鍊紙筆呪
俱知帝賒蘇吒呵喏嘧吒烏都吒俱耆吒波
賴帝吒耶微若吒烏耆吒俱囉帝吒耆摩吒
煞詞急急如律令
神霄玉清揉玉鍊金金童結篆玉女綉文光
明洞照鬼哭神驚大魔降伏惡魅分形乾坤
安鎮正道興行吾今書篆物物長生敢有拒
逆霹靂一聲急急如律令
結空成梵眞炁自生赤書玉宇八威龍文保
制劫運使天長存治病斬邪萬生安寧
　　　北斗呪
北斗九辰中天大神上朝金闕下履崑崙調
理綱紀統制乾坤大魁貪狼巨門禄存文曲
廉貞武曲破軍高上玉皇紫微帝君大周天
界細入微塵何灾不滅何福不臻元皇正炁
來合我身天罡所指晝夜常輪俗居小人好
道求靈願見尊儀永保長生三台虚精六淳
曲生生我養我護我身形魁𩲃𩵄䰢魓𩳐魒
尊帝急急如律令
　　　總敕呪
上帝符命北斗樞機神光燦爛燁燿雲衢潜
降眞炁萬邪滅誅保身富貴福禄相隨消灾
度厄有怪立除魁罡正炁掃蕩无餘降臨符
命上登玉虚急急如律令
　　　玄都敕符呪
太上玄都黑律眞符五方眞炁變化八區魁
星拱手𩲃宿扶車𩵄䰢輔佐魓𩳐持書魒星
所指萬惡消除除邪輔正煞没崇誅凶神煞
曜令回吉祥殺鬼妖赴北一呪詛寃巫難即
消太歲土神凶作吉急急如律令
　　　敕五土呪
三梁九柱速歸本主九柱三梁還着本方五
土土精土炁消亡六甲六乙散土速出六丙
六丁散土不行六戊六己敕土速起六庚六
辛壓土不噴六壬六癸解土自藏土公土母
百魅千精吾知汝名今日告戒萬神咸聽曠
曠堂堂天圓地方天有九柱地有九梁厭散
一切各屬四方護佑門户永獲吉昌急急如
律令
　　　延生度厄呪
延生度厄役使神靈益筭消灾度籍我名散
禍扶衰曲映我形洞監書符與神符并占御
七元役使八冥上專守神下保魂精同天長
明普地無傾急急如律令
　　　召斗眞呪
召仙仙至召聖聖靈巨化此符合明天心九
皇下降元亨利貞
北斗瑶光中天元皇内有一星化生朱章吾
今召請速降壇前
北斗太乙靈童大聖一呼一召百靈百靈急
急如律令
梵炁靈君萬神玉章明道熙夷幽夜開光務
玄上斗无玄像炁八門攝遊散花禮房无色
琅琅善破四魔應念皈依急急如律令
魁元七星神靈之精輔弼二相三台象明六
丁玉女紫微四將天罡天元坎水八紘四目
神仙金童捧傳一如律令
　　　破地獄呪
茫茫酆都中重重金剛山靈寶無量光洞照
炎池煩七祖諸幽魂身隨香雲旛定慧青蓮
花上生神永安
　　　甘露法食呪
悲夫長夜苦熱惱三途中猛火入咽喉常生
飢渴念一灑甘露雨如熱得清涼神魂生大
羅潤及於一切
　　　法食往生呪
功德金色光微微開暗幽華池流眞香蓮蓋
隨雲浮仙靈重元和常居十二樓急宣靈寶
㫖自在天堂遊
北斗太乙靈童大聖一呼一召百靈百靈急
急如律令
梵炁靈君萬神玉章明道熙夷幽夜開光務
玄上斗无玄像炁八門攝遊散花禮房无色
琅琅善破四魔應念皈依急急如律令
魁元七星神靈之精輔弼二相三台象明六
丁玉女紫微四將天罡天元坎水八紘四目
神仙金童捧傳一如律令
　　　破地獄呪
茫茫酆都中重重金剛山靈寶無量光洞照
炎池煩七祖諸幽魂身隨香雲旛定慧青蓮
花上生神永安
　　　甘露法食呪
悲夫長夜苦熱惱三途中猛火入咽喉常生
飢渴念一灑甘露雨如熱得清涼神魂生大
羅潤及於一切
　　　法食往生呪
功德金色光微微開暗幽華池流真香蓮蓋
隨雲浮仙靈重元和常居十二樓急宣靈寶
㫖在天堂遊
非諸乆定結炁歸諸本炁隨取當隨泄
　　　沐浴呪
太玄神水五行之初生能浴物洗新除故渴
飲養命死苦難遇若非大慈何能救度潔滌
朽骸願登仙路
　　　沐浴變衣呪
五濁已清八景已明今日受鍊罪滅福生衣
巾鞋履以飾儀形汝今冠帶齊登上清
　　　召月孛朱天君呪
至陰之精金木化生玉樞敕命太一雷君裸
形披髮三界横行手持寶劍掣電流金雷霆
聽令役使萬靈神劍一下邪鬼滅形唵吽吽
謹請九天飛罡捉崇轟雷掣電太一月孛雷
君陽雷急急降陰雷急急升召起雷光發呼
起霹靂鳴謹召陽雷使者馬郭方鄧田陰雷
使者張許姚雷南準敕須當先領符須急至
殺伐要猛烈上下要相通邪神速追至急急
如律令
　　　運雷致雨呪
風發巽户雷震九天雲飛碧落雨降臨軒電
光烜赫助道通仙急急如律令
　　　還神呪
師傳上道奉敕上玄行令已畢驅滅邪源復
歸本治母致稽延後召還到號令玄元急急
如律令
　　　役遣呪
五方五命天陽地陰氣順天地動震之靈五
符元命魁罡𩳐星順天行道化現渺冥速收
眞炁住布風雲候吾使令五雷前奔急急如
律令
　　　敕雷呪
雷光雷光太一伏藏太伯風令四目皓翁帝
君守水擲火陽精雨師何開風令何平神威
月華金仙發程水火周流韓伯負舟三官開
明五帝信幽太上令敕龍飛雨滴急急如律
令
　　　起雷呪
雷電相逐天地爲㠯八方正炁電光閃爍起
雷使者起吾壇界震電霹靂急急如律令
太上三洞神呪卷之六
太上三洞神呪卷之七列七
　祈禱召役諸呪
　　　敕霹靂符呪
角箕之精甲乙神靈揚波鼓舞雲雷速興井
軫之星丙丁曜靈飛火萬里火逐煙生奎參
之精庚辛之靈流鈴掣電劍戟交横斗壁之
精壬癸星靈湧波激浪護佑患身天精之靈
水火之英霹靂使者火鈴將軍三天力士十
極皇君雷火速起電雹速奔飛霜鉞斧隊仗
紛紜奸神孽鬼邪怪妖精妄求血食酷害生
靈不分大小陰敕陽封群魔游識盡解雷霆
千千截首萬萬剪形順吾者生逆吾者傾稍
違吾令如逆上清急急如律令
　　　役符呪
赤天之威電掃風馳律令大神手執針鎚遊
行三界日月藏輝星昏斗暗鬼哭神悲鐵輪
义戟山嶽傾摧急急如律令
　　　飛電符呪
丹天火雲威震乾坤上攝妖炁下斬邪氛飛
電爍爍揚風無停通眞變化朝謁帝君急急
如律令
　　　破邪呪
律令大神萬丈藍身炁衝雲陣聲震雷霆手
持斧鑽呼集天兵擎烈火車燒鬼滅精上下
文接足踏火輪水火縱横交媾丙丁洞淵黑
煞魁罡眞人除災力士降魔將軍行神布炁
三界遊行母分遠近洞谷泉扃依草附木土
恠石精陽封陰敕諂佞神明邀求血食酷擾
生靈前後作過遇赦不原攬魂肆禍積惡盈
貫並行馘戮不許留停追魂復體病患康寧
增加福祉享衍遐齡宗風闡布道化流行急
急如律令
　　　靈劍呪
乾降精坤應靈日月象嶽瀆形驅雷電運元
精摧凶惡亨利貞太上符命攝威十方天地
奉敕䇿召神王三界司命莫不束形九土眞
官以神合眞摧山攝海水帝送迎傳告五帝
保劫長存諸天星宿自來輔榮急急如律令
　　　龍符呪
神雷金龍在天化生九江五湖水府眞仙生
變雷電統領陰精交風擲火驅役天兵飛雲
散炁上徹太冥布暴神化六甲六丁帝敕符
命不得乆停急急如律令
　　　太一使者呪
天界青靈日月星辰五斗五星璇璣玉衡飛
步使者鐵甲威神左擎泰山右執崑崙眞符
到處殺鬼萬千敢有拒逆化作微塵急急如
律令
　　　太一二使者呪
北界溟溟萬里神君北斗七元七政玄冥飛
步使者鐵甲威神左驅五岳右役六丁直符
到處霹靂一聲敢有逆者化作微塵急急如
律令
　　　太一三使者呪
水界幽冥五嶽龍君三台華蓋大賜威靈飛
步使者鐵甲威神五丁大噉天地肅清直符
到處欻馘妖精敢有拒逆化作微塵急急如
律令
　　　袪風呪
太一陽明六甲之精浩蕩使者飛砂走塵騰
空萬里邵陽將軍符到奉行不得留停急急
如律令
　　　興雲呪
太一之精六陰之神靉靆使者蔽塞四溟周
遍萬鬼邵陽將軍符到奉行不得留停急急
如律令
　　　驅雷呪
太一眞人六陽之神火車使者雷聲騰騰震
響萬里邵陽將軍符到奉行不得留停急急
如律令
飛雷呪
太一玄冥丙丁之精電光使者照耀乾坤一
欻萬里邵陽將軍符到奉行不得留停急急
如律令
　　　驅雨呪
太上丹元軫宿之精潤澤使者廣布天恩飛
揚萬里邵陽將軍符到奉行不得留停急急
如律令
　　　散雹呪
太一北極玉光元精水雹使者雷擊風奔廣
布萬里邵陽將軍符到奉行不得留停急急
如律令
　　　霹靂呪
太一天衝擊戍之神霹靂使者迅速無垠火
光萬里邵陽將軍符到奉行不得留停急急
如律令
　　　祈晴木郎呪
五雷敕令掌雷霆統轄將吏輔百靈謹告眞
符下雷神收雲捲雨火急停母使霖霪雨如
繩急急如律令
　　　木郎呪二
敕令三司離天開收雲捲雨正其時五雷速
馳天令施速止霖雨無得違急急如律令
　　　木郎呪三
玉清玉府木郎神天頒告命收浮雲捲霾止
雨母逡巡太陽光輝天无氛不奉命者伐及
身急急如律令
　　　木郎呪四
五方五帝白雷公飛雲神威挾太空捲霧收
雲朗太濛日耀中天爍昬蒙急急速速疾聽
從急急如律令
　　　欻火眞形呪
雷霆律令掌令大神雷火迸掣霹靂隨身天
德月德威猛最靈七十二部水帝龍精統領
雷神天火炎神不得遲停爲吾怒心風火下
掣電合神輪急急如律令
　　　欻火遣呪
黑雲蓬勃火電輝耀靈降耀興雷威震聲大
作風雨隨衆魔拱手山嶽摧敕差雷部大藥
义赤天欻火横天霸叱龍急如符令行
　　　欻火誓呪
律令大神太一含眞五車八馬雷霆摧傾上
帝有敕助吾臣身威光掣電速現眞形汝敢
違慢有負元盟吾若負汝永不利貞唵吽吽
嗯嚁嘘𠱷噇𡂸吙𠰂㕶叮嚧𠰹㖿攝雷神唵
吽㗭啼呢□□吒吽𠾐嚤咜吒耶吽唵咭哻
□哺□𠹋咭𡀎吽㗶急奉玉帝敕天雷地雷
鳴震八方摧壇破洞猛徹天倉雷公電母風
伯雨師聞吾告召速降壇前助吾馘崇誅滅
兇奸祈晴禱雨濟死度生急急如律令
　　　五雷罡呪
一步天雷動二步地水通三步雷火發四步
霹靂通五步五雷使者前掃兇惡後驅孽龍
神靈神靈上徹三清五雷風伯雷電奉行星
罡步至與吾當先陽光陽光與吾蕩兇急急
如律令
　　　召欻火呪
律令大神風火之尊功行非細飛遊乾坤斬
妖滅孽捉鬼收魂致雨倏忽作晴頃分持上
帝敕主火元君撒風擲火作水團雲雷公電
母黑暗驚人霹靂一震萬里皆聞隨呪所召
來降巽門飛沙走石撼動崑崙五方五炁驅
雷伏神統領火將殺戮妖氛救護群品拯濟
皇民玉清敕下五雷捷將元帥眞君急急如
律令
　　　誓雷呪
雷神昻藏萬里威光掃蕩妖孽驅却不祥上
帝有敕立見吾傍毁洞洞崩裂誅鬼鬼滅亡
追䰟䰟復體救病病安康對天曾歃血立誓
救災殃急急如律令
　　　敕雷呪
五方雷神我知其名呼之即至迅電鞭霆鐵
面使者赫奕威靈救民疾苦剪截魔精隨聲
應感萬神咸聽部領雷部火車火鈴六丁六
甲雷將雷兵威神萬變安心莫驚誓願救民
代天奉行大彰顯化元亨利貞急急如律令
　　　百變誓章呪
三界猛吏欻火大神軒轅治世衛佑將軍五
月戊午昇入南宫火令之主變化乾坤霹靂
大震欻火飛昇騎龍披霧身掛黄神戊已巡
歷丙丁遊行清茶淨水桃香一焚書吾眞像
録吾眞形聲吾玄化吾即降臨統領雷部火
車火鈴火頭力士六甲六丁洞淵黑煞雷將
雷兵巡繞三界從吾降升乾河竭海擲火流
金焚撃火車霹靂大轟破洞伐廟馘妖滅精
追魂攝𩲸顯赫威靈手執斧鑽鐵面銅晴解
寃釋結呪詛脫清驅瘟斷疫剪截魔靈救民
疾苦病患和平生理興旺萬事昌榮齊吾造
化玉帝書名三宫五府列位高眞吾於左右
侍衛祇迎妄告吾誓雷火自焚汝負吾誓天
制及身風刀拷體六天剪形對天歃血母忘
誓盟急急如律令
　　　通濟誓呪
雷霆猛將欻火神黄帝之時爲將軍戰死蚩
尤立功勳玉皇敕命主雷霆羽翅雙飛烈火
迸牙如利劍炎燥焚兩目爍火耀天地一怒
海沸山摧傾火車霹靂震兇逆木石成粉鐵
爲塵破窠搗穴擊妖怪焚堂毁廟馘邪神癘
瘵伏尸并故炁瘟㾮疫毒並區分解寃釋結
無牽執禳官散訟度灾迍録吾眞像聲吾號
焚吾符篆化吾形隨吾應聲無阻礙汝亦安
心莫惕驚誓願救民諸厄難化形三界濟生
靈惡鬼奸神莫敢干努目一視萬邪傾急急
如律令
　　　普濟呪
雷霆猛吏欻火大神雷公電母風伯雨師邵
陽元帥鐵面將軍五方蠻雷使者諦聽吾令
吾夙承道㫖掌握帝符職任雷霆專司殺伐
汝遵號令來佐於吾凡馘妖魔驅除瘟疫斷
疰沉勞解寃釋結度厄消灾鎚枷脫鎖沉墜
官鬼離諸囹圄毁廟焚堂封山破洞攝鬼追
䰟救民疾苦凡有祈求汝宜宣力風火無停
明彰厥職謹按玄盟誓言歃血玉帝敕命母
輒故違速去速來大展雷威吾在壇前卓劍
相待立伺報應疾
　　　廣應呪
上帝敕命雷祖告盟中天欻火律令大神遍
身流火萬丈藍身炁衝雲陣聲震雷庭手執
斧鑽呼集天兵上下交接足踏火輪水火縱
横魁罡眞人除災力士降魔將軍解分呪詛
度厄消迍官符解散禍害離身瘟㾮勞瘵家
親伏連山巖洞谷惡鬼强神神胎鬼孕化作
微塵行神布炁遶遍乾坤發號施令助國救
民大彰赫奕廣顯威刑帝敕在手萬里横行
立垂報應風火無停急急如律令
　　　敕遣呪
雷霆猛吏操人精靈赫赫晃耀乾坤洞明摧
山倒嶽伐惡除精天地威猛檢察神明無私
敢縱無惡不刑解寃釋結黑簿除愆欠財負
命隔絶母牽沉斷勞瘵截斷伏連沉墜官符
驅除五瘟姻親和合口舌不纏方隅安靜病
患康寧符到奉行不得稽延違符逆命上有
憲刑立望雷神大顯威靈急急如律令
　　　雷火呪
火德之精五雷之神玉樞號令統主雷霆三
界猛吏乃吾爲主六天火雷惟吾獨尊敕命
降及收捉鬼神行神布炁走火行風領兵千
萬大震雷霆轟雷掣電展豁風雲急急如律
令
　　　布雷呪
太山之神降赴雷霆馘戮奸邪轟震雷聲東
方青雷發青火起青雷馘滅東方青瘟腐木
之精宫音呪詛寃家巖谷洞宂木神木鬼化
爲微塵南方赤雷發赤火起赤雷馘滅南方
赤瘟炎火之精商音呪詛寃家巖谷洞宂火
神火鬼化爲微塵西方白雷發白火起白雷
馘滅西方白瘟死金之精角音呪詛寃家巖
谷洞宂金神金鬼化爲微塵北方黑雷發黑
火起黑雷馘滅北方黑瘟溷池之精徴音呪
詛寃家巖谷洞宂水神水鬼化作微塵中央
黄雷發黃火起黄雷馘滅中央黄瘟糞土之
精羽音呪詛寃家巖洞谷宂土神土鬼化作
微塵中天欻火律令大神布炁行神起雷發
火掣雲烈煙大施電雹轟震雷聲震宫歲星
起雷離宫熒惑星起火兑宫太白星起雲坎
宫辰星起雨中央鎮星起風掃蕩諸不祥吾
身行坐處太乙月孛星君行雷布電殄滅妖
氛伏屍故炁雜劇兇殃天火地火三昧眞火
一照五雷星行雷起火神温趙朱馬陳誅滅
無道神不論高下鬼雷轟電滅形急急如律
令
　　　制魔呪
元始化生五雷威神開天闢地降伏威星猛
火萬隊夜叉千群四頭八臂巨口金晴高天
萬丈吞魔食精呼吸風雨叱咤雷霆雷公霹
靂電母流金風雷鼓動天地冥昏誅龍斬怪
日月無停天神拱手地祇奉迎九天乾象日
月星辰飛天神王一一咸聽九地坤維泉曲
幽冥北都羅酆洞淵四溟地司水府明檢鬼
營常行正道養育群生敢有作過惱害生靈
符命所召雷霆奉行誅斬焚燒化作微塵威
不可當罪不可迯救民濟世位列九天諸天
謡唱神功日昇威制三界役使萬靈斬妖誅
怪雷電星飛婆羅威雲膽利吹輝阿曲陳槩
畢鑑緋衣鼓流微妙南魯擲火付煙石義疾
閻斗中須延火主阿奴上言鼓千和母慎住
阿烏輪輔明壽奎壁遠圖福謡眞易雷霆隱
諱誦持萬遍與神同契合明日月威神加備
壬癸子亥當誦此經眞靈䕶佑與道合眞急
急如律令
　　　破魔呪
九天九炁百萬天兵上總天魔下察幽冥千
神拱手萬魔導形吞星食月三界之尊口吐
猛火流金火鈴雷風電雨刀劍紛紜神通護
衛家宅蕃榮魔無干犯鬼絶妖精瘟㾮消遁
壇禁肅清五雷神將安鎮宅庭玉皇敕命不
得容情急急如律令
　　　都聚呪
陰靈陰靈天驚地昏神通廣大吞日食星三
清炁滿五帝清靈總領三界提點雷霆九州
社令役使西東五湖四海十二溪眞山川分
野名山洞天泉源地府九地九靈上朝金闕
下救凡民三天之下五嶽大神四瀆水府一
一呼名當雷者死順雷者生玉皇正炁鍊度
雷霆除邪斬妖救䕶群生急急如律令
　　　威猛呪
諸天雷神三界之尊威動上帝誅斬兇群天
上地下北都幽冥降伏魔怪追攝幽䰟三界
奉命敢有不遵五雷猛吏霹靂風奔魔王束
首鬼妖滅形護持法教救濟生民天眞保舉
地祇奉迎急急如律令
　　　威明呪
威明大神上帝雷神前有燄火後擁天兵風
雷雨雹霹靂交轟逢妖斬馘遇鬼滅形雷公
電母風伯雨師玉皇敕命不得留停急急如
律令
　　　霹靂大神呪
三元九老玄元始分天兵萬億收捉魔精威
神萬隊夜叉千群吞妖食孽部領萬神玉帝
敕命救護生民邪精束首人道長生急急如
律令
　　　水精呪
水神水神五炁之精周流三界百關通津收
除火毒却退炎神神精蕩蕩威炁雄雄流入
胃華五臟之中神清炁爽𩲸定魂寧萬魔蕩
迹潤液有功玉帝敕命鎮安火星急急如律
令
　　　鎮火呪
玉帝敕命召汝雷神鎮安火星從我遊行上
承天命統攝萬靈追魂攝魄鎮厭火精日宫
主宰星府之尊吾承帝命救䕶生民執符把
籙護佑壇庭敢有不伏劍斬火焚急急如律
令
　　　解冤結牽纏呪
天解地解陰解陽解前生父母執吝解上世
七祖八伐寃家呪詛牽纏解見世父母姻親
呪詛牽纏解負命者解欠財者解鴛鴦花債
暗約偷期怨憶者解厨前竈後神前彿所怨
生訴死自訴自誓一切呪誓解山巖洞府奸
神惡鬼妖精胎孕解血湖硤石三十六曹七
十二掾積劫牽纏執對解已解未解咸令速
解速速解汝若不解過刻違時遵命違符鐵
面雷神顧不容情滅汝崇形絶汝崇精雷斧
砍分成灰粉碎急急如律令
　　　催生五雷呪
一步天雷起二步地水風三步雷霆震四步
霹靂通五步驅役五雷使者前馘厭蠱後驅
孽龍神靈神靈上達天廷五雷風伯雷電奔
騰雷罡踢起萬鬼滅形破洞伐廟馘妖滅精
陰陽交媾十月滿盈當令分娩何用稽停誅
鉏襁褓盪滅血精厭耗妖怪産育魔靈血湖
硤石殄掃無停神胎鬼孕立要區分前生父
母咸即離身寃家解散呪詛無牽速生順生
胎衣俱生横逆利順如水流傾良時吉日星
曜長庚十月滿足何爲不生司命在門太乙
在庭品命定筭萬神咸聽九天上帝賜與吉
祥注禄定筭速下命章已生未生早獲生成
父甲母乙男女利益債負不牽寃讎兩釋解
分胎結驅却兇殃救民産厄子母昌榮六丁
六甲火首金剛霹靂吏兵威劍神王擲火萬
里電掃八方陽光陽光與吾蕩兇順雷者生
逆雷者亡急急如律令
　　　救産呪
玉方眞雷雷公電母火師眞王無鞅雷神風
伯雨師皆聽吾令破洞伐廟驅邪治病馘妖
滅精解分胎結開闢陰陽子母兩全臨盆有
慶雷霆指揮呼吸相應代天奉行急急如律
令
　　　解胎結呪
天令靈地令明雷罡起欻火興霹靂發火雲
生雲轟煞電光横天地震役天丁解胎結馘
血精誅襁褓解牽纏産身即分娩子母獲雙
全急急應吾口急急應吾聲稍違吾口敕有
如逆上清急急如律令
　　　開道呪
火晶飛烏鳳觜龍鱗飛符前路剪除妖氛敢
有妖孽斷踪滅形神威到處食鬼吞精急急
如律令
　　　催生呪
監生大神掌生之靈催魂童子七魄郎君上
帝有敕救度身形邪精斬首急速降生急急
如律令
　　　下死胎呪
旣爲我子何得自亡汝爲我寃非理來傷太
上之子北帝爲祥速令生下不得降殃天關
地鎖速令開張天理順行吾道自揚急急如
律令
　　　辟火呪
丙丁之精元炁陽明威逞天下袪滅火神急
急如律令
　　　步罡呪
一步天星回二步崇惡伏三步水逆流四步
凶邪滅五步雷公鳴六步六丁神七步青龍
加太乙剔起雷火發萬里
　　　敕硃呪
陽精朗照陰鬼當衰神朱赫赫光耀太微我
今所化萬惡皆摧三炁成火七炁成台三星
俱照符到速追急急如律令
　　　朝斗呪
斗魁七星衆靈之精輔弼二相三台明象六
丁玉女紫微四時天罡天元坎水八玄四㠯
神仙金童傳言誦滿百遍七眞應現延壽驅
危斬毒滅妖祈求任意保眞富貴身有光明
乾元亨利急急如律令
　　　請水呪
五方太一神精北帝太華玉漿隨吾眞炁爲
吾發揚崑崙流液翠境妙香神明一視萬鬼
咸藏急急如律令
　　　呪水治病呪
神水洋洋萬里精光五雷布炁斷絶不祥歸
脾入胃透膽穿腸百病速去通流膀胱急急
如律令
　　　服符呪
無上三天大法師太上紫微諸靈神今有某
爲某病請符吞服願此靈符威靈莫測志合
天心吞帶鎮貼誅邪斬精止絶鬼魅永斷蹤
由勞瘵蠱毒滅跡除形病者服之五臟安寧
謹請天雷力士地雷力士風雷力士火雷力
士平天大將軍平地大將軍平魔大將軍攝
魔大將軍流鬼大將軍通天地運五行鳴鍾
鼓遶乾坤天兵地兵神兵水兵鬼兵各百億
萬騎上張天羅下布地網誅鬼妖捉精邪吾
奉帝敕火急奉行
　　　召使者呪
赤鴉赤鴉風火之車雷中爲鬼雲外夜叉受
命北帝禀令丹霞急來報應霞霞加加急急
叉叉加加鴉鴉康旻子華帝嚳之子顓帝之
孫吾今召汝速往雷家急急如律令
　　　飛捷呪
飛捷使者職司直符威靈捷疾神通太虚上
天入地報應無阻執牒傳符關告雷部今日
今時來臨壇所
　　　八雷神呪
混元之精收炁散英仙童十二環列帝廷三
陽師帥五部雷霆奔雷走電流金火鈴撼動
天柱灌裂丘陵掃蕩九醜役使萬靈號令不
妄顯戮有情赫身震伐閉蟄咸驚四溟八海
朝宗玉京急急如律令
　　　召四神呪
東炁合肝南炁合心西炁合肺北炁合腎天
雷隱隱四户分明雷公雷母風伯雨師聞呼
即至不得久停
　　　召雷公呪
天蓬有敕部領雷公欻火大神八將侍行雷
霆猛吏八卦將軍太乙眞宰五雷雄兵吾今
令召速至艮宫急急如律令
　　　起風呪
巽風忙忙雷起興馮夷鼓舞怒不停閼伯撼
動天地昏飛砂走石穿山林震響靉靆哮吼
聲翻山入水怒濤驚急急如律令
　　　召苟畢二神呪
大帝曾有令二帥是吾神大黑天神黑霧大
神苟畢二帥來到壇庭興車倒嶽擒捉妖精
聲如雷電白捉振驚誅魔伐惡變雨化晴拖
天拽地轟雷閗霆上天至金闕下地入幽冥
陽間并水府役使幾曾停汝乃天之精吾乃
地之靈以吾之眞炁合汝之眞精交姤丙壬
顛山倒嶽覆地翻天聞吾呼召火急降臨吞
魔食鬼掃蕩妖氛三官敕五帝行天煞神地
煞神天同地煞捉鬼神仗金鎚霹靂飛遊三
界鬼神悲吾今宣召雷門將疾速神威現眞
形速捉天下不正神急急如律令
　　　黑煞呪
黑煞黑靈黑炁騰騰火鈴火令火光萬丈天
煞地煞黑煞將軍八煞將軍前後煞唵吽吽
𠰢𠰢雷火電火水雷陽霹靂攝
　　　祈雪呪
嚴嚴冷冷冰凍邪精速降天龍運動眞炁揚
揚九壘南風颺颺北風飄飄急急如律令
　　　又
東靈上相瑞光之家凝金聚玉瓊瑶天花主
豁火厲掃精滅邪慈仁救物應時無差願降
瑞雪遍滿中華急急如律令
　　　又
金精太極玉華散輝驅雷走電風火氲氤皓
師火令降瑞太虚太清太極上眞敕令號令
不停急急如律令
　　　祈晴呪
火鈴火鈴火部尊神冲開五方收霧捲雲清
炁下降濁炁入地火揚萬丈燒滅邪精急急
如律令
　　　又
火車火車雷令之家三五爲帥晃光無涯掣
火萬里能掠雲霞輔佐上帝耀目銀牙豁落
水冷迅速無差伯温奉命立待暘華急急如
律令
　　　邵陽呪
上帝敕下邵陽雷公雷光焕赫黑雲奔衝閔
爍霹靂符到急行火車火炬八靈八猖飛電
玉女擲火神王雷聲電光猛徹天蒼奔風走
霧震動威靈邵陽雷公急起急起
皇天蒼蒼皇地冥冥上帝有敕坎雷發聲神
霄詰命火急施行邵陽雷公火車將軍背負
火瓢足躡火輪役使風雷徧布黑雲火鷹腥
烟雷車前轟赤猪鐵狗撼動乾坤散雲嚦黑
振動南陵霹靂𡀱黑雷陣飛天邵陽雷公隨
符急起一如律令
神霄敕下巽户樞臺欻火元帥嘯命風雷天
關地軸火急奔催烏雲斗變飛風欻來五方
蠻雷擊鼓斬摧八方雲雷震動九垓四溟大
神無輒徘徊飛天雷公燒鬼爲灰横天雷公
吹廟成灰猛風飛鴉後合前開左右雷陣猛
發霹靂今日告命不得違停寸斬不赦粉骨
碎身邵陽將軍隨符即行吾在壇前立伺報
應急急如律令
　　　邵陽起雷呪
北斗七星灌注雷霆天罡所指五雷急起上
帝所敕立動霹靂嘯命風雷飛砂走石一起
雷車二起閃電三起喧轟四起震動五起飛
砂走石六起狂風大霹靂織女四哥勾婁咭
唎登僧得色天雷鳴地雷鳴神雷鳴水雷鳴
社令雷鳴水雷霹靂火雷霹靂金雷霹靂木
雷霹靂土雷霹靂金木相攻水火相擊吾呼
五雷火急霹靂一如律令
　　　收罡呪
天地動日月明江海竭山岳崩罡炁起罩吾
身雷電發風火生急急如律令
　　　五淨呪
丹朱正倫清靜攝台光幽精爽靈去穢攝彭
琚彭矯彭質不得離吾身中攝太上三天虚
无自然攝上清靈寶虚无攝
　　　風火前奔呪
火精飛鴉鳳觜龍牙飛符前路剪除精邪敢
有妖孽犯吾雷車神威到處動風飛砂撼山
拔木飛行太霞霹靂玉虎閃爍紫虵三司將
吏今日排衙急急如律令


太上三洞神呪卷之七










太上三洞神呪卷之八列八
　禬禳驅洽諸呪
　　　火鈴存鍊呪
青華玉帝神霄眞王扶桑日帝西極月皇四
眞三炁結碧朗光鎮布三田内外青黄夕吞
日服上昇金光日月内運丹宫碧房噓出玉
體吸入瓊堂鬼妖自除三尸滅亡三九得七
面禮眞王
神霄眞王修鍊金光虚皇玉帝焕發九芒結
爲火鈴中包元精元炁之本金火天丁一念
所致神即化形收入丹元與道合眞内圓萬
象外伏羣靈邪魔鬼魅畏伏奔驚金光火雲
常罩吾身急急如律令
神霄玉清降命火鈴賜我玉帥金火天丁金
生火旺交鍊元神内保形體外伏魔靈鬼精
畏伏出語驚人急急如律令
　　　召火鈴呪
南極火鈴金火天丁速離巽宫來降離門疾
降眞靈以心爲將以炁爲神吾今混合結化
成形納之成丹吐之成神天地合德日月藏
輝火急下降與吾合眞急急如律令
　　　火鈴呪
火𦦨飛光玉女雷霆猛火將軍太微降火大
將推擲火車飛火前奔火輪萬乘火獸千羣
火烏火馬火布乾坤炎火帝君雷火眞人火
山大將風火元君太陰眞火日精炎君南極
火鈴金火天丁各仗火劍統禦火兵火晶大
聖火鈴大神速燒邪鬼永不存形𦀗絡緋緂
赫赫陽光速降眞火攝
　　　又
火官火帝火鈴神飛駕火車乗火輪火鈴大
將宋無忌南方火德天門神天雷大將劉忠
攝火焰連天日月昏地雷大將李用之收攝
萬鬼作坑焚火雷大將周文慶四大神洲建
火城風雷大將朱永安眞火飛來攝邪精金
晴螣蛇千萬丈吐火萬里燒鬼神朱鳳銜火
九天來飛逐邪精無處存邪精邪崇疾速去
不去袪來火裏焚急急如律令
　　　天罡呪
天帝釋章佩帶天罡五方凶惡之鬼何不消
亡飛仙一吸萬鬼伏藏唵吽吽喗𠸎噠唎娑
訶
　　　日君呪
日魂朱景昭韜緑映回霞赤童玄炎標象奔
風鬱儀赤光炳焕唵鬱𠰢𠻗喅眞人元暉唵
嚩𠯐囉喗𠸎唎□訶
　　　月君呪
月魄靉蕭芬艷翳寥宛延靈蘭鬱華結翹淳
金清瑩炅容素標唵□𠾬𠷈𠹱啍㡌鑒唵嚩
明囉𡀖囉娑婆薩訶
　　　三十六字天罡呪
唵□嘙𡅵啼哪　哪唎哪嘙唎㖡□唎縛𠿼
訶唎喗吒唎喗吒吽吽吒吽喗噠唎娑訶敕
煞攝
　　　玄壇勑符呪
公明公明母負誓盟聞吾呼召疾速降臨玄
壇大將北極之精龍虎逆象誅滅兇獰破廟
燒神八王統兵禱雨祈晴轟雷掣電立召立
應報應分明天師有敕火急奉行急急如律
令
　　　治寒病呪
火鈴火山神燒鬼化爲塵風病從風散炁病
炁除根瘟疫諸毒害寒熱速離身疾痛從此
散男女保安寧急急如律令
　　　退熱呪
九江水帝四瀆源公滿天降雪遍地嚴霜朔
風似箭雹霰如傾退散邪熱保救安寧雪山
萬仞冰煞邪精急急如律令
　　　會雷呪
渾沌無象一氣化生開朗天地雷霆運行嗒
唷大梵𡃳□𠷈□陰陽交際𠯐明喯𠾬㖵呶
𠺮哪咥哧□嗔呼吸吽咤咭啵□𡁔咆啝嗐
㖨𠷕吙喯吽□𡄖□𠻴嘸噇𠻴吟唫鳴□□
𠻗𡁔□□持誦一遍雷霆降臨急急如律令
　　　洞玄遣將呪
吾以清爲本以正爲威使鬼神擎拳隨侍令
風雲聚散如期一呼一吸體天地之樞機舉
措奉行稟元皇之節制以致三天之上九地
之下一如律令咸聽指揮劉天君等上天之
精惟汝最靈遣汝上天速赴帝庭遣汝入地
直至杲扄遣汝入水速至龍庭遣汝布雷電
眞炁運雷霆遣汝捉精怪速縳來現形吾稟
天命按令奉行有罪當戮無罪不征乾元亨
利貞日月與吾并敕召鐵面將疾速現眞形
請勿爲小節自抵負眞盟吾今斗口立竢汝
早回程捷疾
　　　排難解紛呪
天靈天靈鬰羅達明排紛解難樞府大神掃
除兇惡守衛元眞急急如律令
　　　又
物禀一炁神化無方雷霆窟宅掃蕩不祥急
急如律令
　　　火铃威光呪
流金火鈴元始之精中佐北極上侍玉清威
靈第一頭戴七星口吐火焰萬里光明青靈
勑下與救群生德合天地威震雷霆氣衝宇
宙陰伙陽生前排六甲後擁天丁拏雲掣電
飛走火鈴擒捉陰霾破斬邪精霹靂大震天
地肅清玉清令下火急奉行急急如律令
　　　緫攝呪
都天雷神三界之尊威動上帝誅斬兇群天
上地下地府幽冥降伏妖怪誅攝地神三界
奉命敢有不遵五雷猛吏霹靂風奔魔王束
首鬼妖刑身護持分野救度人民天眞奉命
地祇舉申急急如律令
　　　下令呪
欻火大仙自巽度乾摧山倒嶽覆地翻天萬
神齊諾呼聖召賢敢有魔魅奉命不虔誅以
黄鉞斬以钁天帝敕在手永鎮吾權一擲不
到遞接相傳二擲不到逢赦不原三擲不到
永滅風煙令下急如星火三界母得稽延將
吏急急到壇爲吾明彰報應
　　　開關呪
太極之始雲篆太虚三炁成符元始玉書天
闕掌關諸帝諸君承符奉命奏入帝廷罡風
九醜火速潜形敢有干試風火無停一如帝
命火急遵承
　　　消灾呪
北斗七眞統御萬靈東西南北保命前行日
中大象共照群生掃妖氛不侵雲漢茂天地
無物不生救人間扶衰度厄化邪魅悉皈正
眞掌山嶽天地交合益四海混同不分固根
炁育養精神敕龍虎追攝鬼神皈元保命統
攝生靈宣行寶籙萬聖衛軒隨願應口道合
自然急急如律令
　　　布斗呪
魁罡至聖復至神我今飛步登陽明天旋地
轉步七星躡罡履斗齊九齡衆神輔我謁帝
庭一切官將衛我形萬灾不干我長生我得
長生亨利貞
　　　總召靈官呪
靈官性急威勝那吒三頭九目變現通靈分
形變化一體三身鼻流黑霧罩定乾坤聞吾
召請速離天門驅邪捉崇遠近捜尋山魈精
怪捉縛來呈速臨附體通吐姓名若有違令
押赴北庭
　　　封山呪
南方火德祖炎帝丙丁神三頭分九目九臂
見金身金眼霞光迸雷音火電生剪邪皈正
道遇召現眞形收攝邪魔崇急捉降乾門急
急如律令
　　　建火罩攝邪呪
日之光火之祖結鐵爲柯綱爲罟紅燄炎炎
四方皆舉上徹青霄下連地户東至木源西
至金祖南至朱陵北至酆都小至十二地上
鬼不得下外鬼不得入内鬼不得出蓬頭將
黄頭將牢頭將藥叉將火輪將五方捉鬼將
左右急捉將斬頭滴血將急捉攝急急如律
令
　　　都天雷公呪
都天雷公袪雷飲虹天符到處不得停蹤救
時荒旱猛吏威雄敢有亂性天令不容急急
如律令
　　　捉附呪
天蓬天罡助吾紀綱丙丁三炁口吐火光與
吾捉崇莫令停藏捉來劍劈焚腦除漿收三
魂附童體急急如律令
　　　火獄呪
炎精炎精朱雀飛騰神筆一下上接丙丁烈
熖神女手把帝鈴三昧眞火速降朱陵三台
助力使者降靈火輪神將宋無忌速持火輪
燒鬼滅形急急如律令
　　　又
謹請丹天火犀院元帥紅霞丙丁神金頭鐵
炎大火輪神王烈焰女子神王赤腦紅霞使
者大威德陽精使者朱雀神君使者滅風赤
羅使者急降眞火燒殺邪精金輪風急火天
通徹内有三身飛騰赫奕不燒正神只燒鬼
賊燒鬼爲灰鍊鬼爲汁一切邪神聞吾火燒
化爲粉碎急急如律令
　　　靈官治邪呪
正一大將金磚火瓢總領吏兵劍戟槍刀下
遊山嶽上徹雲霄白蛇顯跡啗食鬼妖通魈
百鬼斬斷根苗吾步星斗鬼哭神號收捉惡
鬼盡付功曹急急如律令
　　　火鈴治邪呪
謹請熒惑星君火鈴將火鈴神火鈴童子火
鈴兵火鈴大將宋無忌驅火雷撼火鈴攝丙
丁騰火雲上下八方罩定邪神内無出外無
入敢有違者炎火爲塵急急如律令
　　　流金火鈴召呪
上清三境總炁上元八景冥合衆神侍軒中
有大將輔佐太玄統攝天兵八萬四千神變
莫敵威鎮玄天聞今召請速至壇前急急如
律令
　　　捉縛呪
上清有命令我排兵罡神受敕佐天行刑追
問鬼賊立便通名唵吽吒唎聚神急攝
　　　醒魂呪
開通天庭使人長生三魂七魄回神反嬰滅
鬼却魔來至千靈上昇太上與日合并三魂
居左七魄守右靜聽神命亦察不祥邪魔速
去身命安康急急如律令
　　　淨穢呪
玄天正炁黄老之精吐水萬丈蕩滌妖氛三
魂守衛七魄安寧形神俱妙與道合眞
　　　召馬靈官呪
南方之精其名丙丁一體三身九目九晴身
披金甲足履火輪聞吾關召來合我身除邪
滅崇救護生靈急急如律令
　　　金城呪
金磚大力神聞召降眞靈口吐三昧火金磚
燁燁明一片化千片四面結金城炎炎火焰
逼火焰煆鬼神元始上帝敕妖魅化爲塵唵
也咈唎耶
　　　服雷炁呪
吾受雷公眞炁電母威聲以除身中萬病百
姓同得以治形令吾得使五行之將六甲之
兵斬斷百邪袪滅萬精急急如律令
　　　召温帥呪
天炁蕩蕩地炁明明化身東嶽主管鬼兵大
賜威力猛展神靈依吾教命速降符中奉上
帝敕速召太保某統領追攝疾
　　　召合罡呪
天爲我覆地爲我藏北斗七星爲我衣裳爲
我者太陽不爲我者滅亡吾身藏於豁落九
眞之内流火之鄉兵不得侵刃不得傷鬼神
不得見災禍不得殃吾身到處天大吉昌
　　　烏暘燒邪呪
烏暘汝吸鐵南方赤鳳血一吸入符中神愁
鬼腦裂眞人南方來龍虎交牙吼陽光燒陰
鬼鬼神何處走眞光起太陽地火起離方雷
火艮上發燒滅諸不祥急急如律令
　　　烏暘符呪
火鈴火令南方統兵精兵十萬各變眞形丙
丁居左白虎右迎丙丁神丙丁將丙丁力士
丙丁童子丙丁吏兵丙丁將軍並降眞炁入
吾符中救䕶生靈急急如律令
　　　烏暘洽病符呪
日出東方赫赫揚揚扶桑湧水萬里精光南
方眞炁驅却不祥轟天霹靂白刃如霜離中
陰鬼坎位眞陽星辰元位北斗天罡俱入脾
胃搜入肝腸驅除百鬼流通膀胱所祝者聖
所願者昌所祈者應所患者康邪魔外道攝
赴魁罡急急如律令
　　　住頭痛呪
五雷五雷皂纛神雷頭痛小鬼收攝奉行北
帝欽輪普靈神攝□啼嘟嚧攝吒神墜地地
墜神吒太卜延生台光爽靈辟除陰鬼斷絶
邪精靈源不竭壽考長寧陰逐七魄陽有三
魂邪炁不入眞炁長存依吾教㫖上奉三清
急急如律令
　　　呪扇治病呪
太上扇子清扇散百邪精吾今纔一扇病患
立安寧急急如律令
　　　烏暘火城呪
赤帝火王圍中明煌刀劍如雨斬鬼火王符
至立至急攝無疆謹請南方火德熒惑星君
火鈴將軍火鈴神將火鈴童子火鈴吏兵火
輪火車將軍驅雷光撼火鈴攝丙丁駕火雲
上下八方都罩定邪鬼出者化爲塵急急如律令
　　　敕劍呪
吾是洞中太一君頭戴七星步四靈手執龍
刀震上立歷巽巡離直至坤兑户遊行至乾
亥遥望天門謁帝君坎子恒山頂上過直下
艮宫封鬼門敢有不順吾道者驅來劍下化
爲塵急急如律令
　　　驅邪呪
南方丹天君流金大火鈴半天横五嶽翻海
震乾坤周遊六合内統領利天兵聞吾呼召
至急速莫稽停收斬兇神并惡鬼速捉將來
赴火城急急如律令
　　　都天大雷火呪
唵吽吽敕起九天都火令炎帝之精流金聖
者火鴉神兵擲火萬里掃蕩妖氛焚燒鬼賊
風發離宫通天火索黑焰黑風飛火赫奕大
神應沖吾行火法各執帝鍾撼動三界妖魔
滅蹤謹請南方火德熒惑星君部領先天眞
大百萬火衆火星童子腥煙使者鐵面神王
三五將軍驅逐火輪火車火龍火馬火弓火
箭上奉玉清眞王長生朱陵大帝敕風火鳴
條燒天烈地九江滚沸四海翻濤烹江煮海
煅鍊蒸炮火焚灰滅山魈木客古怪妖精蜚
屍故炁五酉夫人獵射三界不正妖魔五猖
邪巫鬼怪氣候瘟神遇丙丁之火急走千里
巽風霹靂萬鬼滅形化爲微塵急急如律令
　　　布營隱身呪
東方起木城南方起火城西方起金城北方
起水城中央起土城各各統領兵吏分布五
方安營立寨駐劄擁䕶隱吾日宫藏隱我月
宫藏隱身都法王水火瘟疫鬼神諸難我身
隱入大聖諸宫殿唵擁身擁身護身䕶身羅
刹夜叉敕攝訶火輪火輪速蓋吾身火輪火
輪速藏吾身火輪火輪速變吾身
　　　敕水呪
清淨之水日月華開中存北斗内映三台神
水一噀散禍消灾急急如律令
　　　敕身呪
謹敕病身五藏六府九宫七政十二神室四
肢筋骨皮膚血脉九竅營衛一百八十靈關
三百六十骨節八萬四千毛孔左三魂右七
魄三部八景二十四神從今退敕之後汝爲
太上之子玄皇之孫頭戴朱鳳足履玄武左
御青龍右踞白虎朱雀導前持幡幢玄武隨
後負鍾鼓青龍扶迎白虎侍從即令患身心
不受邪肝不受病肺不受姦賢不受昏脾不
受怖胃不受穢一身清淨萬邪不干吏兵導
引五神侍側隨水奉行
　　　敕房呪
次敕病房之中一敕東方木枯折二噀南方
午火滅三噀西方金石裂四噀北方海水竭
五噀中央土摧缺噀人人長生噀鬼鬼絶滅
千邪萬怪隨水消滅急急如律令
　　　絶瘟呪
五方之精五土之神四季遊蕩寒熱赤青吾
奉帝敕斬汝身形汝須速去不得有停風雷
哮吼劍戟如林酆都録籍北府傳名急急如
律令
天道斷地道斷人道斷鬼道斷天道塞地道
塞人道塞鬼道塞天關把頭地軸把尾尾合
一頭永滅斷絶急急如律令
　　　五雷總攝呪
天帝敕命總召雷神上通無極下攝幽冥陰
陽交合運動魁罡赫奕威殺霹靂震驚三界
奉令日月璇璣霧靄騰騰江海翻鳴吾召將
帥火急降臨來壇聽令誅斬邪精山魈魑魅
化作微塵移山傾嶽元亨利貞火輪神將不
得稽停符命到處火急奉行急急如律令
　　　召功曹呪
玄曹玉文立功之官主持玉清奏告三天上
帝有勑速見神光急急如律令
　　　金火天丁召呪
南極火鈴金火天丁速離巽宫來降離門烘
烜爀烙疾降眞靈以心爲將以炁爲神吾今
混合結化成形納之成丹吐之成神天地合
德日月藏輝火急下降與吾合眞急急如律
令
　　　金火天丁呪
雷火眞君天信之神統領火部金火天丁火
兵火吏猛火隨身鳴鍾擊鼓飛走火鈴雷火
閃爍風火飛騰照敗邪鬼無路逃形焚燒絶
滅化作微塵急急如律令
雷火眞君金火天丁吾今召汝速降眞形邪
魔外道毒龍妖精悉皆攝捉袪赴火輪燒滅
爲灰萬劫無生急急如律令
　　　崔向二使召呪
青靈青靈火鈴將軍汝受吾權吾召汝形手
執火耀光射三清神劍所指降雷飛霆火輪
萬乘遍滿乾坤何神不伏魑魅滅亡風火捷
疾速降壇場急急如律令
　　　天丁催生呪二
南昌黄華玉眸煉身十月滿足骨骼已成好
生使者韓君丈人司命司録衛房聖神九天
持符監眞度生符下五臟急離母身急急如
律令
妙火鈴眞監生上穹執符把籙好生韓公五
帝破魂三台録封七元助魄神元輔宗尸鬼
逼合本欲鬼窮保持人命殺却邪蹤神符覆
護冰光玉容急急如律令
　　　化形呪
天蓬大將北帝神君巡遊三界普救生靈誅
斬邪鬼粉碎微塵急急如律令
　　　淨身呪
吾以月洗身以日鍊眞仙人輔我玉女佐形
二十八宿隨吾指陳左有六甲右有六丁前
有雷電後有風雲千邪萬穢逐氣而清急急
如律令
　　　淨口呪
天蓬天蓬持劍當胸奉命北帝有大神通令
吾淨口慎勿穢冲大道驅使六甲六丁傾山
塞海晝夜不停急急如律令
　　　淨天地呪
天地開朗四方爲裳玄水蕩滌辟除不祥雙
童把門七靈守房靈精謹鍊萬炁混剛内外
貞利福禄延長急急如律令
　　　變神呪
靈寶降敕變我身神代天行令役使雷霆都
督三界節制萬靈吾今變相速降眞形急急
如律令
　　　護衛呪
青龍在吾左白虎在吾右朱雀在吾前玄武
在吾後黄龍鎮吾肺七星在吾手吾在玉座
中太乙爲吾耦吾今召集天神地祇本壇諸
司將吏並在吾前後左右四維上下護佐吾
身兇神惡鬼只聞吾聲不見吾形如有干犯
押入酆營依律定罪急急如律令
　　　七白呪
一白入貪狼二白巨門傍三白禄存位四白
文曲當五白廉貞内六白武曲鄉七白破軍
下三魂同入藏惟有五星并五影玉皇有命
佩天罡上台䕶吾身中台護吾命下台殺萬
鬼急急如律令
　　　召火犀呪
上帝敕召朱彦來臨雷聲左震電光右隨鼻
湧黑霧充塞乾坤呼風哨雨鬼噉神驚天罡
大神化現眞形手執鐵棒拷打陽魂黑虎奔
渺足躡風雲旋乾定巽天地暗昬凶惡立滅
何鬼敢存有違法令罪罰非輕急急如律令
　　　五雷呪
天雷隱隱神雷轟轟龍雷大作水雷翻波社
令雷火霹靂縱横神威一發斬滅邪精上帝
敕下火急奉行
　　　火罩呪
日之源火之祖朱陵火府之精火鈴神火輪
神火神罩鬼神結爲網罩攝邪精火罩八方
空世界火燄騰騰化鐵羅火官火君火帝火
神不問高下爲禍鬼神一切罩下搜討邪精
吾行火罩上徹青雲無極天下至風輪法界
東徹木源國西止金祖天南止朱陵府北止
大羅天上有鬼神不得下下有鬼神不得上
内有鬼神不得出外有鬼神不得入何神不
在吾罩中何神不在吾洞中謹請火罩大神
徐忠江巨趙玉翟寧稟吾敕令聽吾號令火
急奉行疾
　　　黑罩呪
四天閉塞八面黑雲上徹天河黑澤下至九
壘重陰黑風霹靂黑霧奔騰黑羅黑網黑索
黑輪黑雷黑雹黑炁黑雲吾行黑罩罩定鬼
䰟邪愁崇慘鬼哭神唫謹召天蓬主兵都元
帥玄武壬癸大將軍大黑天神苟留吉黑霧
大神畢宗遠靈官陰雷神馬宗才不動尊王
宋文卿七級使者鐵冠使者北帝吏兵黑戈
黑甲黑馬黑兵黑雲蔽日黑炁混凝跨黑龍
騎黑虎麾黑旗擊黑鼓鳴黑鑼揚黑土運形
變化逞威靈無論高下選甚家親金仙古佛
滅跡除形爲妖典祀寸斬無停掀磚擲瓦飛
石揚塵山摧海竭火滅地平悉皆收捉無處
逃形明明人道黑黑鬼門大道昌盛仙道興
隆魔道滅影鬼道無蹤視之不見聽之不聞
千程黑暗萬里昏沉天黑地黑黄河黑天地
山河漆墨黑廣布普天廣大罩爲吾罩下鬼
神䰟急急提兵周八極生擒活捉赴壇庭吾
奉紫微大帝敕普天罩大黑罩攝
　　　火軸衮鬼呪
上帝有令降付雷霆朱陵火府炎炎威光騰
空三界烏黑誅殃燒精鍊魄焚滅邪殃周流
六合太乙運罡火罩速下鐵罩高張逐邪附
體通說顯彰如違律令罪檢條章噂□啼嗗
吁□喝急急如律令
　　　追鬼火鴉呪
火鴉神將火鈴將軍南方使者赤鴉將軍飛
符走騎赤驥飛炎黑赤大宰揮劍流星冲天
破地邪鬼無潜錐邪滅殃速供情因元亨釋
唎九醜口嗔急急如律令
　　　顫鬼呪
皇天敕令巽户行風鬼著形滅神著消蹝與
吾戰鬼姓名速通急急如律令
　　　醒魂呪
清清靈靈壬癸朝眞三䰟歸體七𩲸安寧台
光爽靈幽精速附童體急急如律令
　　　攝邪雷公呪
都天大雷公霹靂震虚空精兵三十萬煞炁
遍乾坤揚沙飛走石掣電破群兇鐵面掃妖
孽狼牙㗖疫瘟黑天雷鼓震萬里絶無蹤號
令傳天敕炎散空洞中上至魁罡界下至九
泉宫都天雷火敕永爲清净風急急如律令
　　　祈雨七轉呪
一轉六神出二轉四煞興三轉魁罡動四轉
黑雲湧五轉霹靂轟六轉雷雨解七轉收攝
虹霓旱魃攔截風雨不正鬼神攝赴五雷之
下受死滅形急急如律令

太上三洞神呪卷之八







太上三洞神呪卷之九列九
　　雷霆祈禱諸呪
　　　結壇呪
元始老君敕天地水三官山川五嶽四瀆崑
崙九土日月五星九曜二十八宿三十六雷
璇璣玉衡五斗眞人百億聖衆咸當承奉衛
護吾身斬邪滅惡馘魔收鬼九州社令疾速
奉行
　　　召雷呪
雷霆號令敕召衆靈上通無極下徹幽冥先
天月孛副帥雷君康劉二帥提點雨霖吕魁
使者承符速臨五嶽四瀆山川之英九州社
令血食之賓大轟霹靂普降甘霖吾奉帝命
召汝來臨若違帝命如逆上清急急如律令
　　　社令雷神呪
社令雷神玉府威靈呼吸風雨掌握鬼神上
至酆都下及幽冥雷電霹靂遷發嚴行代天
執令伐惡施刑威威赫赫助國救民隨吾符
命速震雷聲急急如律令
　　　又
玉帝有敕威震雷霆五雷龍電驅役天丁風
雨浩浩雷電奔驚符命告下雨澤如傾急急
如律令
　　　又
光輝返照太乙之精呼電召雷魍魎滅形敢
有干試風火無停吾奉帝敕永保長生雷霆
雷霆斬滅妖精風火電光毁滅妖形前火紅
熾後火光炎吾驅雷公大興霹靂天關左轉
地軸右奔雷神速起不得稽停鳴鼓雷神混
電惡轟魔明赫猛烈煞石崩雷主律令準敕
奉行天雷力士玉清有敕邪妖惡鬼速起霹
靂急急如律令
　　　流火陽日呪
熒惑一星驅飛火輪萬里烜赫霹靂發聲急
急如律令
　　　金虎陽日呪
雷霆大神金虎將軍威雄猛烈摧破山林急
急如律令
　　　朱雀陰日呪
朱雀凶星代物誅精騰天倒地驅動雷霆急
急如律令
　　　金虎陰日呪
玉帝敕命太乙雷轟響振三界萬里能煙怒
氣爆烈霹靂衝天妖邪粉碎元亨利貞
　　　欻火呪
欻火大神五嶽齊傾吏兵神將速赴吾身霹
靂神君速振乾坤急急如律令
　　　邵陽雷罡呪
天皇天皇雷應八方響徹高穹洞及渺茫天
雷地雷猛徹天倉雷公催輔玉女持罡謝仙
一指飛湧神光其炁如絲魑魅消亡坤輿攝
佐激指天罡唦吽咭吒四目老醜急起急起
急急如律令
　　　化財呪
天有錢星地有錢靈陰陽造化陶鑄均平天
上地下異相同形吾今煅煉貫伯分明火龍
火馬遇火成精内含四象外應五行旋風使
者烈焰將軍風傳火化元亨利貞急急如律
令
　　　敕雷公呪
仰啓雷公呼起黑風四面鐵鼓東衝北衝天
脉氣運捍起蒼龍隨吾下界立便周通星辰
沉溺瑞炁濃濃速傳五海應對北翁震雷大
響遊遶乾坤飛砂走石火龍降空邪精魍魎
盡與絶蹤急急如律令
　　　神霄玉府呪
神霄玉府十方天丁青玉介冑龍縧虎巾擒
制萬魔搜捉鬼神隨符所到道炁潜營攝魄
追魂壽命無傾急急如律令
　　　天元呪
天元海神蒼伯虎母流陽降灾土木金火風
伯雨師電馳雷火呪動玉清龍飛九五急急
如律令
阿香公阿香公鑿開泉眼推轉雷車轟雷掣
電普施甘雨以濟焦枯急急如律令
　　　降雨呪
玉清有敕威震龍庭五雷電雹袪役天丁風
雨混混雷曜奔星天符告下雨降如傾急急
如律令
　　　行雨呪
　　　追魂符呪
天蓬元帥降眞靈履罡掛甲䕶身形三十六
將施威武昇天入地馘魔精破窠擣穴誅妖
孽泰山五嶽不留停十殿羅酆皆歷徧攝上
魂魄不得停三魂攝來歸本體七魄追聚復
神庭呪詛寃家母得拒玉皇敕命不容情急
急如律令
　　　追魂將呪
神威五嶽炁貫乾坤萬丈火焰電掣雷奔帝
鍾震撼擊碎崑崙持吾八臂變現身形四頭
赤髮神鬼吊驚破窠擣穴攝魄皈寧追魂復
體起死回生上扶天德下濟蒼民急急如律
令
　　　追魂水火索呪
謹請水索神火索將九天巡察追魂使者徐
守中翟世寧趙子玉天蓬黑煞洞淵三十萬
兵依準北帝律令敕縛邪精南斗神北斗將
受法敕與吾急降靈速往患人行坐處四維
遠近諸邪門妖杜淫祠精怪洞土司水府及
陰庭追奪患人魂與魄迴生起死復康寧帝
敕不容情毫髮莫稽停急急疾
　　　社令呪
社令之雷英雄之炁藉天之威託天之庇吾
令召汝斬無道崇欻火元帥爲吾押起天限
已至六合震雨急急如律令
　　　四箭呪
雷霆大神白虎將軍威猛勒力摧碎山林使
劍火輪驅用雷兵專燒鬼屋掃滅妖精朱雀
兇星伐物追精騰騰倒地驅使雷霆官符將
軍興動雷丁催行雷令陰報雷霆急急如律
令
　　　黑雷呪
天皇號令飛劍斬起黑雷翻天大煞天煞將
軍伽叱地煞將軍那耶年煞將軍摩羅月煞
將軍天伽日煞將軍摩訶時煞將軍咤咖水
煞將軍勒叉火煞將軍摩呵三十六雷煞等
衆只今撼動天地衝破雷城飛天霹靂殺伐
邪精大施甘雨普濟群生違令煞神隨符斬
落急急如律令
　　　雷器霆煞呪
唵啼轟雷霹靂攝流金白虎速起攝敕天之
威雷怒風馳雷怒大威擊破天地違令雷神
飛劔斬屍汝若不到化爲黄石眞王號令追
龍負雲唵吽吽衆神稽首邪魔歸正敢有不
伏化作微塵
　　　東方魔明呪
天道合眞日月合明天清地寧五嶽摧傾明
神輔我天威辟兵威震驅風速降如雲急急
如律令
南方烈煞呪
天火徹光地火煞光神明一召普遍萬方光
明朗照追送五方身佩列宿上接天罡急急
如律令
　　　中央焜電呪
太乙元皇令攝天罡中皇統御玉帝所藏成
汝之妙立示五方吾劍一指雲霧高張急急
如律令
　　　西方赫猛呪
天雷地雷聲震八方摧山倒嶽上徹天蒼吾
今召汝齊到帝鄉急急如律令
　　　北方惡轟呪
八方洞潭普及萬物通天應地靈跡見罡火
仙一吸齊到天罡急急如律令
　　　遣奏呪
唵吽吽嘔唌婆尼咎淵驅雷役電震響三天
疾疾速速立便隨前混混元元結成寶篇凶
穢蕩盡眞炁周旋上天混合五嶽山川立居
左右聽吾令宣吾符一起衝透雲煙奏文直
上徑達道前疾
　　　北帝威神呪
我弼元皇普濟萬方仰瞻金闕上朝玉皇衆
眞之表萬道之元無遠不燭無幽不光洞達
三境照耀八荒群魔屏斥萬鬼滅亡吾有寶
劍七星耀芒上衝斗牛下伏魔王青龍在左
白虎右傍玄武後䕶朱雀前當我爲殿帥總
領群章五府之長百神之尊神威廣運聖德
恢弘山川我掌江河我通身翼兩曜威伏群
龍頭戴華蓋手執金鍾撼山山裂撼海海通
皇天我主皇地我通一揮自我萬化之宗金
童侍衛玉女常從手挾泰華足躡崆峒赫赫
萬象巍巍九重傳之永久與天齊同急急如
律令
　　　滅塚訟雷火呪
太上玄元九都紫天理魂護命高素眞人我
佩道法受教太玄長生久視身飛體仙塚衰
永安鬼訟息奸魂魄和悅惡炁不煙游魅魍
魎敢干我神北帝呵制收炁入淵得録上皇
謹奏玉宸順道者舉逆道者焚北帝所視萬
魔收魂三十二帝驅蕩邪瘟神祇屏迹體升
崑崙食啗精崇身爲帝君閉塞鬼户開我生
門召請使者去如奔雲雷公收煞絶滅妖氛
存念上皇衆魔消瘟都司判録呈啓帝君急
急如律令
　　　祝筆呪
神筆最靈二炁合并天蓬與我大仙衛形辟
除萬病使我長生符筆一掃民得安寧急急
如律令
　　　請將法呪
正炁入天地元精焕八威分明一十宇料得
少人知筆行神行魁罡散靈辟除萬病保合
利亨
　　　下㔶蓋呪
天爲我蓋地爲我載北斗玄星爲我衣裳吾
藏弟子某人在七元星宫之内流火之鄉干
不能侵支不能傷爲我者太陽不爲我者滅
亡急急如律令
　　　三光呪
二儀交駕一玄之精七靈護命上詣三清兩
黄玄降侍衛符文黑魂羅刹三十萬兵巨獸
百丈吐炁攝精揮劍逐邪袪落魔靈神符流
轉千妖滅形北帝有敕不得久停急急如律
令
　　　起風呪二
四時得信利力和眞火飛一訣天地俱昏四
天閉黑其色如雲秀質鍊形明輔天眞急急
如律令
立風大將諸部吏兵回逆作順羅列風雲明
天明地山嶽震驚四維上下隨印指陳吾印
一下風火萬程雷光烈稱南方火君飛毒萬
象震烈八方靈符化形速現神光馮夷閼伯
立吾壇側穿林斷蹤飛砂走石唵吽吽唵敕
敕唵靈靈神虎虎神急急疾震天烈火雷攝
萬邪今日召汝速現眞形風出艮角地户排
兵巽方前路呼煞猛風萬物成信坎震之宫
上帝有敕永鎮雷霆急急如律令
　　　起雲呪
四海混元五嶽驅奔石裂拒逆敢有張鱗行
雲布炁聚質鍊眞六丁六甲急急如律令
　　　驅雷呪
天雷地雷鳴震八方摧山倒嶽猛徹天倉雷
公催部玉女持罡今日召汝齊赴帝鄉天皇
天皇上應天倉應物合機信及八芒響徹高
穹動入渺茫坤子攝左激罡雷公發萬里昌
主雷大將直雷將軍雷光萬道煞炁紛紛雷
聲大動雷光奔騰滅邪斬鬼剪絶妖精吾令
到處天地肅清阿香阿香趯通泉路推轉雷
車大發雷聲廣施甘雨速濟焦枯神出坎户
雷震四方木郎太乙速起轟轟雷火速發火
急擊山威聲赫赫震動乾坤急急如律令
　　　驅雨呪
太清合訣玉律萬章明神恊輔大道永昌雪
過北海雨及四方五雷速降不得住淵急急
如律令
　　　五雷相生呪
都天雷公飛雲震風青雷赤炁上游上穹赤
雷黄炁運雷歸中黄雷白炁洞按九宫白雷
黑炁下遊元酆黑雷青炁運雷歸東
　　　五雷化身呪
五雷使者化千眞吾令與汝合其形太上金
口傳授記教吾身外更生身
　　　召使者呪
五雷使者摧魔伐非神光所照萬鬼俱摧流
鈴急召雷火奔飛吽咭吒唎四目老醜擊雷
衝霆鼓雷震響速降壇庭不得違令
　　　敕符呪
五帝雷公四聖風伯三光星斗二龍洞格一
元眞皇九幽雲氣我是眞師奉帝敕命不得
稽停鐵面將軍鞭龍大力流火繞身使者奉
敕急急如律令
　　　雷公洽崇呪
吾與天公除萬殃化身人間作鬼王身長千
丈口齒方銅牙鐵爪飛電光前驅霹靂後鑊
湯雷電迅發走天罡草木焦枯樹摧傷山裂
石斷黄河傾兩㠯閃爍耀天地一怒海沸山
摧傾斬妖吞惡滅豪强提衷寸斬滅兇殃能
晴致雨頃刻間五方雷電起龍章吾呪神鬼
不敢當魍魎邪精立消亡急急如律令
　　　社令神呪
天文玉光太乙伏藏火師風伯四㠯皓翁炎
君守冰捉火揚晶雨令何閉風令何頻神威
月華金仙發程水火同流閼怕負舟三官開
明五帝迅幽太上敕令龍飛雨降急急如律
令
　　　社令祈雨呪
攝天大士太乙元君雨師風伯掌籍司官速
令六甲六丁大力天眞驅毒龍神普赴法門
摧山倒海海竭樹枯吾符到處何神不追急
急如律令
神人驅神六甲六丁太乙天丁疾速通靈掌
籍司命電掣雷奔急急如律令
五雷五雷速降九垓上帝有敕鞭龍掃埃木
星下附吐雲行魁大震霹靂邪鬼摧崩急截
急截霖雨速來急急如律令
東岱扶桑西瞿耶尼南閻浮提北鬱丹越四
方玄景盡化濃雲結陣成蓋遍滿乾坤如違
正令飛火滅形急急如律令
五方龍君奉上帝命代天行化濟度群生已
久亢旱金不相尅吾書符命相召雲龍速逞
威靈雨澤沾足立甦苗稼保稔歲豐急急如
律令
　　　斬魔呪
天雷隱隱地雷合形神雷一發水雷合兵蠻
雷一作鎮定乾坤霹靂使者淨目大神瘟毒
使者諸品將軍西方欻火風動乾坤雷公將
軍翼宿助我誅斬滅形急急如律令
　　　雷箭總制呪
咄雷霆震驚白虎大神咆哮奔驟一嘯風生
張牙露爪吐炁如雲吾今驅汝第一箭神射
山山崩射水水竭射火火發射石石穿射樹
樹倒射畜畜亡射人人死射鬼鬼亡射屋屋
倒粉碎瓦房廟宇寺觀逢者抛荒千千萬萬
年滄海變桑田使劍大煞驅汝變形斬殺一
切不得移轉三煞朱雀驅汝向方口舌官司
雷火瘟㾮隨吾所指疾速飛揚四煞官符驅
汝向方速起雷霆不論遠方四煞所至何物
敢當雷火電光準令速行急急如律令
　　　回煞呪
咄三台魁罡麒麟鳳凰官符使劍聞之滅亡
朱雀白虎聞之遁藏今日禹步天道吉昌當
吾者死逆吾者亡邪巫小人反見灾殃正信
君子家道復昌乾元亨貞普降吉祥雷電收
光四箭伏藏急急如律令
　　　召社令呪
唵唎敕攝三元大帝五嶽山川九州九炁土
木威靈吾今召汝疾速降臨急急如律令
　　　又
敕水敕火步子行午晦陰晦陽混合三光羅
計炁孛破軍天罡二十八宿諸星佐旁吕魁
使者速離巽方大震霹靂誅滅凶殃急急如
律令
　　　召王靈官呪
神威豁落金甲黄巾手持鐵鞭紅袍罩身緑
靴風帶雙目虎晴腰纏龍索受命三清追攝
邪崇速縛來呈不伏吾使寸斬如塵急急如
律令
　　　　又
乾元亨利貞與吾捉妖精謹召豁落將疾速
現眞形敢有違令者飛文奏上清急急如律
令
　　　召陳將軍呪
北帝口宣敕叱咤呼四直急召北極將風火
降凡質合契元眞靈凡聖同其一踊躍闡威
獰滅魔斬黑歷親傳大教令違令施霹靂急
急如律令
　　　召酆都二將呪
天地日月星吾召酆都神車資并夏奎王靖
亦同行金鎚恣亂打鐵杖任交横不問神與
鬼選甚妖魔精隨吾一喝捉附體立通名敢
有違逆者斬首露元情急急如律令
　　　召五雷呪
玉帝眞形敕命雷車天雷黑吒地雷烈吒人
雷轟吒鬼雷𩳲吒紫微奉命玉帝眞形急急
如律令
　　　混沌法呪
吾是元陽金闕靈混沌一炁而化生天迴地
旋乾坤轉始祖敕我召星眞鐵師金劍蕩妖
氛驅雷役電響太清敢有後至先滅形急急
如律令
披髮步罡尋煞炁劍尖然火鍊眞文老君授
吾混沌法役使星眞與六丁一炁七徧天地
黑三更三點召雷神惟有召雷關捩子玄玄
一訣少人知茯苓煮粥鍊星眞常留一點召
雷神一時八刻隨身火靈符合竅天上人急
急如律令
天地之髓陰陽之精乾旋坤轉關召星眞十
一列曜與帝同主混沌浩蕩一炁初分開天
立地攝鬼驅精發生萬類養育群靈混沌法
律萬神咸聽急急如律令
　　　混沌敕符呪
吾代太上老君九天之上天尊三十二天爲
頂三十二天爲身我行混沌大法統盡日月
星辰萬聖聽吾差使千眞遵守壇門未有山
川五嶽先有玄元老君吾奉始祖敕命斬鬼
斬邪滅精若不順吾法律斬首斬形無根爲
國祈雨速至爲民斬鬼疾擒如有諸雷違令
罰爲地府陰兵急急如律令
　　　敕遣呪
緑水秋波湛湛清千斤鐵斧背頭輕傍河柳
樹風吹倒抱着嫦娥也不驚輕時輕侣空中
塵重時重似千秤鐵白時白似天上雪紅時
紅似猩猩血織女四哥地下黑勾婁吉利雲
濛月登僧得色新夜月大朴太初水火穴崑
崙旣濟滿山川天地此時不敢説驅天驅地
驅雲雷呪盡靈符召九都若人了得驅天法
役使南曹九帝君雲龍靉靆敕五雷馮夷鼓
舞嚼九龍磊磊落落遍乾坤日月變動役山
嶽掣電電光雷霹靂破石泉源山海傾水吼
龍吟飛石叫山崩石裂社令摧城隍違令當
衢斬翻覆三千遍大千急急如律令
　　　鍊身呪
天地化炁陰合陽神上炁下降二炁交騰上
降下聲霹靂發聲三五雷神殺伐將軍雷聲
普化元亨利貞急急如律令
　　　變神呪
元始天尊一炁分眞灌注兆體變吾眞身乘
風馭炁身外有身一如景霄保華眞人四獸
外擁星斗上臨雷神奉命摧剪魔群急急如
律令
　　　五劫開圖呪
龍漢開圖應化自然赤明啓運梵行九天上
皇兆靈妙感天元延康浮爽高奔太玄開皇
劫周萬炁齊仙丹靈焕晨流金摧妖皓靈回
度丹林馭飈青靈總眞受命神霄元靈攝炁
玄藹泬寥五靈消魔流火結翹急急如律令
　　　景霄敕符呪
景霄有敕符召雷神月將傳呼火急奔雲通
傳三界速達巽城希微蒙素瑶宗杳平着師
彌招急急如律令
　　　景霄雷呪
景霄理中極御炁合仙飛旋步風羅上青童
啓霄飛靈照洞神馳回光升太微五雷速降
靈混合應玄機
　　　召景霄直符呪
飛符捷疾佐命九霄遊觀太空奔雲呼風上
其傳音神上帝命汝召雷霆節齊靈蔚諦英
升騰三界速降臨急急如律令
　　　月將呪
天清地寧陰陽交并聞吾一召疾速降臨某
月神將速至壇前急急如律令
　　　景霄罡炁呪
坐鎮天罡隨罡四方春居震位夏占火方秋
臨兊位冬位子鄉祖炁四生輔炁隨罡斗隨
時轉炁旋魁罡正取爲陰背取爲陽甲庚丁
癸取時爲良冬夏二至取炁廉罡取炁之法
坐向其方玄㠯而赤二炁翱翔自天而下合
我眞光將頂迎之炁灌杳芒頂覺炁鑿如火
焚湯頂骨自開出入關防母阻母礙得朝始
王罡分六色分陰分陽封章定炁却鬼煞罡
護身生炁保胎旺罡陽炁治陰陰炁治陽子
能集之始爲法王
　　　金光敕呪
玉皇几敕演法群眞九天之上五色祥雲金
光交結照耀乾坤却妖滅爽制御萬靈巽户
速破轟滅邪精三界聽令九府知聞元亨貞
帝速現眞形
　　　敕神呪
敕吾身敕吾神吾爲玉虚師相君部領玄天
十萬兵巨虬獅子隨雷霆天關地軸擁黑雲
八煞六丁擲火鈴下遊三界擒妖精敢有後
至先滅形急急如律令
左有日君右有月君前有雷霆後有風雲聽
吾驅使受吾處分震怒天地十二將軍各排
隊仗速降威靈急急如律令

太上三洞神呪卷之九





太上三洞神呪卷之十列十
　祈禳召遣諸呪
　　　召劉將軍呪
天雷大將操惡最靈擒精追怪上帝降臨吾
今呼召立到階庭急急如律令
　　　召李將軍呪
地雷大將變現不一分形運化濟難度厄隨
吾驅使大轟霹靂急急如律令
　　　召周將軍呪
中雷大將電掃風馳雷錐駁爍火令雲飛聞
吾呼召輔佐行持急急如律令
　　　召宋將軍呪
水雷大將䇿空駕雲玉清太極金鉞前驅受
吾伏役金簡玉書急急如律令
　　　召朱將軍呪
人雷大將銀牙曜目馳騁龍駕指揮罡極佐
吾行持人道修攝急急如律令
　　　總召主令呪
密帝宓阿那咭唎沙陁娑夜吒吒咄咄青□
𠹴光摩呢夜藥叉炎煙摩哩吒㗶吒赤□哪
烏蘇吒阿喏吒哩吒吽達迷泥唵達娑夜摩
娑唵吽哩咄𠻣轟烏都那呵哩囉迷唎囉㗶
薩娑訶
　　　役將呪
風伯雷宿神哮吼變風雲叱咤動海嶽飛火
奔煞星轟吒咄周烈霹靂辛漢臣那轉阿那
莫吽㗶烏唎吒急急奉摩耶摩囉喃娑夜娑
訶速行速步速轉速煞攝
　　　又
電光飛猛焰雷火烈天庭號令傳三界誅伐
用六丁五雷同電掃不得隱留停急急如律
令
　　　攝魔呪
都天大雷公霹靂遍虚空刀兵三十萬煞炁
鎮乾坤揭石飛砂使掣電破群兇鐵面擒妖
怪狼牙啖疫瘟大力摧山嶽天威噉黑風黑
天雷鼓震萬鬼絶無蹤號令傳天敕炎散紫
洞中如有不伏者法令輒不容上至魁罡足
下至九泉中都天大雷火攝爲清淨風急急
如律令
　　　敕召呪
電火烈攝南方火君飛毒萬丈震飄八方眞
符化形速顯眞靈急急如律令
　　　攝邪呪
天爲象地爲相化樓臺召獄將立牢眼變鐵
床千斤鎖萬斤杖龎靈劉通押崇入獄罪重
勘罪輕免急急如律令
　　　敕符呪
煞炁騰空天威其中仁赦赤子斬伐魔蹤五
方五雷赫赫威雄毒龍猛獸閃電雷公天丁
力士火獰交衝雨雹交下霹靂風從九天使
者手執戈矛驅天大象齊入下風辟碎妖孽
威焰先鋒急急如律令
　　　吞服雷符呪
天火雷神地火雷神陰火雷神陽火雷神中
土雷神五方降雷捜腸滌胃擒捉邪精邪精
速去病者安寧稟吾帝命無輒容情急急如
律令
　　　捉崇呪
雷聲動霹靂震雷火發鬼神死邪精亡妖恠
没六甲六丁天丁使者雷火將軍風伯雨師
雷公電母上不通風下不度水一切兇惡風
刀斬斫急急如律令
　　　電母呪
曩謨囉怛曩怛囉夜耶但你耶他阿加摩枲
摩迦摩阿度枲鉢囉枲呵怛他那摩枲麻哩
吱枲那謾卒都諦囉乞囉叉□娑縛薩難左
娑縛怛娑縛娑喻鉢㖠吠皮藥娑縛訶南無
三滿多没多南唵麻哩嗟茫娑訶
　　　陰木郎呪
神霄之府雷霆之所掌持萬化陰陽之主太
玄皓師降光行雨上清遷師起威閏土韓伯
驅電元公起霧使者掌水神意伏痼謝仙舉
火木郎排户衛車將軍五老童子六甲將軍
六丁玉女閃爍眞威霹靂大斧天命羲皇爲
雷之祖令下無邊聲震寰宇青炁上騰赤炁
焦暑白炁霜降黑炁雪聚中央黃炁隨時而
降太華之南爲吾所使上有朱雀下有玄武
左有青龍右有白虎身披雷印驅發雷鼓急
急速速邵陽鼓舞急急如律令
　　　呪棗洽病呪
吸吸日月太陽食血陰陽劈破天地崩裂急
急如律令
　　　混元呪
清清靈靈心下丙丁右觀南斗左觀七星吾
能混元天地發生吾誦一遍可治萬病急急
如律令
　　　呪水洽咽喉呪
天動地靜日月洞明太上老君急急如律令
　　　召雷呪
天雷轟轟猛吏眞君承令召請速降威靈興
雲吐霧急赴壇前統領五將捜撓山川萬精
鬼怪捉縛來呈一依帝令火急奉行
　　　下印呪
先天先地元始祖炁落死注生長生在此玉
皇心術鬼神皆避急急如律令
　　　興雷呪
青華帝命眞炁元精陰耀洞慧仁和飄明二
五結嬰迴黄沉冥光宏太妙靈秀八溟東華
書光耀九宸召龍負水興雷光霆風雷浩
博水火交精四七二五六合齊臨哩吟金光
黄赤六營横天大力流金火鈴巨毒九醜攝
炁含晶注凝三境混合百神角房箕壁奎斧
亨貞玉符所告金火激聲急急如律令
　　　雷霆總呪
中央鎮星元罡清液八龍會舍陰光注溢高
仙紫䇿赤鳳白翼化生萬象與我合跡六毒
八神天一太一上下激召東西交接緑波滄
海南溟戈戟宫有大神號曰玄一中山運轉
斗罡魒攝驚震八極萬兵赤越輔天刑罰賞
仙録職度命主籍總持箕翼元精飛揚震天
霹靂敢有拒命天斧滅質急急如律令
　　　西眞役雷呪
西眞七白華光金德皓靈元老𠻈嗔啍嗶嚧
呵□□煞肅伐責月魄瑩明洞朗光徹騰輝
霄漢運靈合息宫有七神𠲰吒吽咭呵嘍唎
將持符執節陽光高射焚妖斬逆金槌萬隊
銅頭鐵額輔雷猛史天鼓轟掣碎破鬼爽絶
汝鬼跡西靈紫詔玉皇寶敕隨炁速現眞威
赫奕急急速速揚威戮力玉清帝命風火傳
驛急急如律令
　　　敕雷符呪
天精天神移攝敕角攝井鬼柳星諸神助敕
攝疾疾至急急如律令
　　　團雲呪
聻聻吽吽黑暗天神天旋地轉日月失昏羅
喉土宿煞炁飛騰唵嗚𠸂吒嗚㖮吒黑暗吒
大黑暗吒漫天黑暗吒疾
　　　召龍呪
雷火使者百萬蒼龍轟天霹靂速入符中急
急如律令
　　　攬水呪
天元海神滄伯虎母流暘降灾木金火土雨
師風伯雲馳雷火敕動玉清飛龍九五急急
如律令
　　　雷公擊剥呪
都天雷公呼雲震風青雷白炁唵勾底囉那
洞按九宫赤雷黑炁刀底利那上遊上穹白
雷赤炁雲風俱那下遊玄酆黑雷黄炁含蘇
魯那太極元冲黄雷青炁曇迦青那徧滿虚
空周天火界炎赫威風與神混合與炁俱通
急急角箕斗軫張翼何神不伏何鬼不從逆
吾者死從吾者豐北靈黑歷九醜紫童風伯
雨師驅雷飲風雷火到處萬鬼滅蹤急急如
律令
　　　天皇呪
天皇大帝南極至尊炎火之祖勾陳之精紅
頭黑面八首蛇身口吐黑炁盤繞崑崙總持
萬化即制雷神上部九天日月星辰中管五
岳城隍威靈下通河海十二泉扃北酆九壘
水陸陽冥神拒者滅鬼拒者傾命令到處無
敢不遵敢有不順霹靂一聲頭破腦裂化爲
微塵急急如天皇咖㖿霹靂攝
　　　運雷神呪
虚皇混沌咄鳩羅眞益叉結叉呼風啞□電
光轟烈怕温索叉漢臣迸現霹靂銀牙槎耶
檐勒龍都藥叉賓頭勾加尼尼屈律從勿骨
叉叮嘀呼鳩宋忌娑訶雷公霹靂電母吼奔
婁帝勾沙風怕擲沙勾叉歐加素眞喋計屈
叉厥啞霞啞娑訶織女四歌勾婁吉利丁辛
嘀唶修唎修唎唎吽吽吻吻乾攝拽骨吽鉢
利叉□婁蔑伐俱盤帝叉俱盤勒加叉加吒
耶帝達尸益□蘭吒耶莫烏輪塗叉耶摩薩
陀呼𠯖益叉喋咯娑訶烏深屈律修修摩摩
陀耶叉謨薩摩伐耶陀微吉穆密娑摩耶尼
盤拽罰菊菩曇薩列舌活轟賴聳喝呷定皇
大明鑑伏足腹啄底吒唎洋洋尾尾吼逆嘔
莫折冥漆寶輪突軍離齒齒勒勒浩靈殄骨
南呵鵲耶悉吉離耶伽穆呵吒昔謨冥媒鉢
吽□啼玉帝有敕天皇伽耶急急軍吒疾疾
伐伐急急如律令
　　　掩陽光呪
唵聻聻吽吽黑暗天昏攝太微童子敕羅㬋
土宿攝唵掣哩娑訶天黑地黑黄河黑萬里
山川黑暗黑風雲雷雨電玄緇聻黑烏龍緇
皂黑風雲雷雨變長空大黑天神急急如律令
　　　雷公呪
五帝雷公四聖風師三台星斗二儀動移一
元眞皇九幽靈炁混合伯元我是風師急奉
帝敕攝召五雷雲奔電激助我行威掃蕩妖
孽摧魔伐非神光所照萬鬼俱摧流鈐急召
雷火轟飛唦吽咭吒四目九醜激電衝霆鼓
雷震響準律速至不得違例急急如律令
　　　眞王敕雷呪
景中眞王威制九天手執三素足踏九玄金
虎庇日飛龍繞乾黄神秉鉞緑齒持鞭按行
五斗平調七元吾奉上帝賜吾延生初分太
極吾已有年令持符命掌握威權風雷交作
霹靂震轟區分晝夜考鬼窮源總領雷局公
道無偏吾今役使咸欲如言急急如律令
　　　登壇役五雷呪
青帝雷公飛霹靂白帝雷公役神靈黑帝雷
公出天關南方火炁運吾眞中央土星二十
六運動眞機斬妖精
　　　五雷祕呪
唵留馘忽畢肇魔明唵縛羅君尼帝訶魔明
速至赫猛唵尼耶撓羅利薩訶烈煞唵棄吐
㖂薩縛訶薩縛訶焜電唵多賀曩㖂薩縛訶
惡轟唵喗唎薩縛訶薩縛訶急急如律令
　　　祈雨呪
吾召軫水神參壁生風雨箕豹起風雲亢龍
隨蛟舞五星起陽庭　窿居坎所閼伯撼水
車牛金阿香女婁狗水精靈鬼羊生尅火懸
澍丹田中寸澤盈海渚旱魃滅蹤形五雷神
顯武急急如律令
　　　大變神呪
吾身非凡身北帝之眞頭如黑雲髮如亂兵
上至陽境下遍幽冥十方世界煞炁沉沉眉
如蜈蚣毒炁濛濛鼻如鐵鍾雷震長空耳如
火鈴口如天門左眼太陽射天關右目太陰
轉地軸上唇風伯拔山林下唇雨師行霧雹
牙如劍柱霜雪寒十指如鈎光太極左脇五
方魔首右脇五嶽威神前足五雷行陣後足
五雷監兵吾爲天蓬大元帥統部五帝魔兵
敢干吾令倒縛横吞急急如律令
　　　召功曹呪
紫微靈篆御史傳宣六宫魔領拱聽靈篇誓
同山海神鬼遵行敢逆典律押送北陰騰空
駕景疾降壇庭盧見王安火速乘臨受吾詞
首奏達帝宸功成德備保奏太清急急如律
令
　　　大召將呪
北帝靈書天蓬令行上運台斗下轉風輪黑
憧皁纛戈戟如雲六宫吐霧黑炁紛紛天兵
速至鬼吏交横魔王按劍五嶽祇迎驚天動
地拔倒山林河泉海石沉黑無明有犯黑律
押送北陰速至速至聽吾令行謹召某將火
速來臨敢逆黑律如逆太清急急如律令
　　　追攝呪
吾自酆都山下來朱砂頭髮拂天開北帝敕
收無道鬼指揮兵將運風雷雄威猛將奔雲
去犯律邪魔急捉來五帝大魔兵九億呼風
嘯雨運陰雷天地人前皆黑暗天羅地網布
周迴我有紫微玄籍在書功録過滅兇災急
急如律令
　　　召酆都猛將呪
黑帝靈書天蓬寶符令行風火山傾木枯水
竭火滅天地黑虚陰沉九地諸將馳驅吾持
正令魔鬼之師頭轉北斗足躡江湖聞吾叩
令鬼滅神誅天將立至爲我驅除急急如律
令
　　　召力士使者呪
北帝之宫主帥天蓬力士使者速至壇中令
叩急速雷吼雷奔天陰地黑日月昏濛萬魔
拱手符到即從神兵隊隊變化英雄吞魔食
鬼剪惡除兇敢違黑律押至桑銅收送黑獄
永劫無窮沉沉長夜劍刃刀鋒急急如律令
　　　召飛天八將呪
錫𨧶鑑鍔鏳□𨬫銅威靈八將鬼吏之尊身
佩黑律職掌玄文提領兵卒剪滅妖氛上奉
北陰酆都帝君升天入地飛行太空縛捉鬼
衆收禁邪魂隨呼立至有令即從聞吾正令
速降壇中急急如律令
　　　召酆都諸符使呪
天蓬敕命御史叮嚀太玄黑憲收治鬼神飛
符信速走叩雲奔黑天黑地黑海黑林黑山
黑水黑雨黑風昏沉九地日月無明黑符大
使黑甲將軍聞吾正令立降眞身從吾所使
急捉邪精急急如律令
　　　召景陽宫四神呪
苟畢田孫至聖至靈大威大猛無影無形隨
風而至聚炁爲眞遵行黑律救濟群生佐衛
御史統領魔兵黑旗黑節列陣前奔群魔稽
首飲氣吞聲隨吾正令一叩即臨我佩黑律
總治鬼神何邪不伏犯者滅形急急如律令
　　　召馬宋二靈官呪
正令急召大神來臨收攝魈□倒食横吞雷
音一吼震動乾坤不動尊神變化分身二神
變現無極無窮滿天滿地奔火行雲穿山入
谷破竹搜尋聞吾正令急捉邪精速至速至
聽吾令行急急如律令
　　　召焦曾二眞君呪
北方黑帝酆都之尊統領酆都上掌天星賜
吾黑律掌管魔群左右司禁殺伐二神降魔
伏怪滅禍收神手提山嶽打碎魔精金晴鐵
面黑甲玄身玄裳黑服黑甲將軍吸雲大朗
朗吐氣黑沉沉魔兵皆伏匿鬼魅敢逃形穿
山入火通天地入水隨風攝鬼魂正聲叩聲
如霹靂二神急降急來臨有一不從吾命者
如逆玄都黑帝文急急如律令
　　　召御史大呪
北帝御史酆都大雄玄冥主帥大魔之尊顔
如藍靛統領威權奉命主令剪馘妖兇五靈
眞老賜我眞文持九泉之號令帶玄元之眞
文劍横斗口目視乾坤江神鼓浪海神翻風
天昏萬里地黑千重主兵元帥九蟒相從隨
神同降助我神功黑令聲轟霹靂威冲部領
衆神上振天門速離鬱絶降我壇中急急如
律令
　　　召全臺將兵呪
吾乃天帝之使奉命紫微號令九泉法遵黑
律周遊三界討伐魔精當召四直直壇關集
三官所管九府四司巨天力士執罰神兵司
命司録司功司煞速離地府急出溟冷各掌
本職盡出九陰令行風火速至壇庭急急如
律令
　　　召六宫魔王呪
天蓬天蓬萬神之宗領持帝典急付六宫六
洞魔王速出幽門兵員十萬變化神通升天
入地速至壇中閶闔一道黑氣横空天星扇
落江水不通山嶽平如砥天柱斷地維清四
極肅黑炁騰日月晦一切生人上太清魔自
滅鬼自亡妖自滅崇自傷風揚火捲起鑊湯
急急如律令
　　　神令大誓呪
吾奉紫微專命職掌酆都上至九天下至九
泉中遍九州應諸天地神祇妖星逆象飛走
魔靈魈□鬼魅一切妖氛不問祀典不理情
輕敢干正令御史行刑命兵速出八極追尋
應諸山川林洞之中泉源巖穴之内應是曾
來爲害生民者盡行攝捉如山川古廟古恠
神明古佛金仙古墓骨崇古山石魅古木魈
□敢有隱藏者御史提兵親行戮馘攝急急
如律令
　　　祭令呪
千變萬化一炁而分一變爲三三炁而成三
化爲五五炁靈君北方大將黑煞威神天蓬
元帥下領九陰九陰之主遵令而行六洞魔
首同入天宫天宫之内幽獄重重刀山劍柱
鎗刀如鋒横交竪起寒黑昏濛速化天獄收
禁妖兇急急如律令
　　　集神歸宫呪
魔首元帥魏伯賢聽吾號令火急行分身降
炁入吾令統領兵員億萬千鬼吏參隨無兆
數呼風哨雨入吾壇守隨神令勿遠去聽吾
令行聽吾言吾奉五靈玄老敕火急奉行急
急如律令
　　　召酆都變神呪
北帝眞人酆都憲章威光神變物物隆昌頭
帶華蓋足躡魁罡六甲歸左六丁右防青龍
孟章左列白虎監兵右傍朱雀靈光在前玄
武執明後厢九泉大醜魔王周維執秉憲章
有敢當吾典制押送威劍神王急急如律令
　　　行淨呪
四目老翁天元神天罡八煞掃妖氛吾目一
視山嶽傾吾水一噀遍乾坤百邪縮首群妖
絶衆穢蕩淨山海清太上巨天天律至魔神
失所歸無門急急如律令
　　　步罡呪
吾乃東方青帝靈混元九炁而化生配合乾
坤與萬物輔三台兮佐北辰扶持乾象統千
兵角亢氐房助吾心尾箕合兮合吾眞披日
月兮戴星辰吾從此處領天兵風車雷車水
火車興霹靂兮起風雲千兵萬將護吾身從
此乾坤亨利貞
　　　召將急應呪
月華鏡水華夷盡知廣惠所求大神助威統
兵揚法主帥雷使火急現形急急如律令
　　　地祇呪
東嶽有神正直聰明張許雷使立現眞形邪
崇爲禍侵害皇民與枷與縛與捉與擒不問
高下無管家親山魈獨脚金木石精天魔外
道祀典邪神長枷鎖束押赴壇庭嶽神五靈
東卿上君張巡許遠火速現形急急如律令
中宫土宿上將虎頭主馘邪魔斬瘟天牢上
承帝旨不得停留急急如律令
烏東上將青面金晴驅龍駕虎部領鬼兵翻
山覆地飛石揚塵鐵羅鐵網鐵索鐵鈴山魈
精恠毋致逃形神去速捉速縛來呈急急如
律令
　　　青靈呪
九炁蒼精太昊之靈發生萬物草木同榮光
元帝主考召鬼神寅辰龍虎卯酉陰陽奎婁
狼犬丙丁火神赫威一德膽腑同盟水火交
媾龜蛇合形吏兵三千肅煞無情佐都巡之
遊奕聽太保之指陳出東蒼之岱嶽下青府
之壇庭來遵吾之號令捉横鬼之妖精助吾
符命以攝捉仰汝猛將之遵承稍違吾之典
憲當滅汝之功勳天律峻嚴母輒違慢急急
如律令
　　　召温太保呪
温瓊赫烈專行肅煞紫髮金晴皂袍鐵甲青
面黄眉護持道法神部所臨天昏地黑吏兵
三千當賞以罰掌主掌死行檢行察黑節黑
旗鐵斧鐵鉞開寅辰之正炁藏龍虎之眞精
運奎婁之妙宿役狼犬之威靈丙丁之君丙
丁火神火山坎位奔騰黑雲收精攝毒起死
回生東嶽帝君嚴命太保聽之令行急急如
律令
唵結帝摩訶□練蘇陀盤頭迦多吽囌陀咭
啼吽吽吒薩噁遮迷目唎唎□吽𡆀𡆀哈咇
更金栗摩訶敕煞攝
　　　烈雷呪
唵屋速俱盧噠唎娑伊尹赤盤啄神密迦吽
度合摩逐佉畢耶拏奴咖遮乾合明威結嚕
成耶暮勾韋唤各咯咖□危體陀體嚩施達
護祇唤欽吽煞佑吽吒娑訶攝
　　　瓊花呪
唵召温瓊太素玄平領兵助法三五元君唵
嚤呮啼吒吽咭啼□𠯜嘍咭唎吒囒□㖿僧
金吒哆喏吒孤魯吒鬱𠷈喃哹弼娑訶扶嬰
攝雲函玉篆玉笈雲章升天入地收斬瘟㾮
無道之鬼拔髓抽腸奉天明命絶滅兇殃唵
吼吒咄吒火曜金伽生時了了威身速降疾
速降急急如律令
　　　乃酆都將呪
酆都號令萬神咸聽上至九天下至幽冥吏
兵猛將有令敢停拒逆違命法有常刑急急
如律令
溟泠大將四臂三頭左輔披髮頭帶骷髏顔
如藍靛總領兵頭前後排列似水如流九獄
主吏各執戈矛呼吸雲雨鬼哭神愁考召邪
原不得停留酆都符命急速擒收吾今用法
要見蹤由行符召將犒賞先酬急急如律令
　　　發號令呪
吾左有日君右有月君前有雷電後有風雲
震動天地吒咄龍神受吾眞炁受籙眞人三
萬力士六甲將軍左右星聚前後雲奔陰陽
造化隨手應分千乘萬騎急召汝身聽吾拷
約受吾法分敕下鬼賊從吾降眞急急如律
令
　　　六宫煞鬼呪
紂絶標帝晨諒事構重阿炎如重霄煙拂若
景耀華武城帶神鋒恬照吞清河閻闔臨丹
井雲門鬱崖峨七非通奇蓋連宛亦敷魔六
天横北道此是鬼神家
　　　八將呪
天地日月星吾召酆都神隨炁一攝至追精
立現形不問神與鬼選甚妖與精八將聞吾
召火急見眞形
　　　酆都聚壇捉呪
唵伽婁叉帝婁叉唵迤叉盧唎叉伽撥叉風
雷叉火雷叉其敕叉達尹盧叉烏屠敕攝吉
留叉帝留叉風雷叉火雷叉伽鉢叉達尸盧
叉毗留勒烏輪屠叉敕攝

錫𨧶大威雄寶劍横雷胸正炁接天地聲名
達上穹鑑鍔神靈速鬼神咸賓伏鏳□鎧銅
聖八將逞神通妖邪不敢遁先捉夜光鬼攝
赴四㠯翁從誅無道神魁罡與滅蹤吾奉上
帝敕附體姓名通急急如律令
　　　召桑元帥呪
天蓬天蓬北帝之雄下赴冥司酆都之宫紏
察六獄隨令即從桑銅聞召立至壇中顱頭
大使風火奔冲隨令速至驅虎驅龍紫微禁
旨咸使知聞敢有不至押送羅酆永禁幽獄
萬劫無終急急如律令
　　　酆都誓呪
吾奉紫微專命北帝靈文下治酆都六天之
宫六宫大魔隨令郎從天蓬衛我同助威雄
刀鋒萬劫劍柱千重銅蛇吐火鐵犬奔衝千
端苦惱考勘無窮有遵正令賜賞以功保奏
天闕名書帝宫依吾旨令急急追魂急急如
律令
　　　遣將呪
太玄黑書天蓬總符猛將聚壇收捉邪巫祅
魂猖主側法兇徒三洞羅漢五部兵奴疾速
追捉盡攝無餘有敢當者鐵鉞行誅清寧世
界邪怪消除御史按察光遶後驅有違黑律
影滅形誅急急如律令
　　　開令袋呪
天蓬收黑霧立現酆都山六洞明朗朗幽獄
重開關大魔牢把護聽我令宣傳急急如律
令
　　　開天門呪
吾奉天蓬敕玄武開幽關獄吏少停考陰兵
周衛寰魔王怒按劍六洞鎮魔蠻聽我傳宣
敕天門視黑山急急如律令
　　　開獄呪
天獄靈靈五炁靈君領兵百萬助我威靈巡
遊八極活捉生擒敕金頭那鐵頭那唵夜泮
頭住盡入攝䰟攝赴幽獄永劫無生急急如
律令
　　　保生呪
天蓬天蓬九玄殺童變化凡身威猛英雄通
天通地通火通風通水通幽通□通空通正
通邪無盡無終變化九億聚魄生魂魁星明
朗𩲃星乘龍𩵄星大吉䰢星騰空瑞光流散
普遍光風魓𩳐上生魒星神通同上生籍保
魂定魄精得以鍊炁得以通神得以定四大
興隆急急如律令
　　　召四目老翁呪
天蓬天蓬萬神之宗有大威神四㠯老翁目
視四部一一皆通巡遊世界速縛邪風有一
不從押送北酆忽來倏去隨名奔風速降速
降大顯眞功急急如律令
　　　召魔王呪
九醜大聖赤髮魔王群魔畏伏妖怪潜藏六
通具足剪馘兇殃隨吾呪召立降壇場急急
如律令
　　　制魔呪
吾奉北帝專令職掌酆都制轄魔靈掌判神
鬼令下急如星火馳逐來臨法布疾若風雷
奔騰攝捉聽吾呼吸遵我指陳入地升天登
山赴水隨吾口敕速去速來急急律令
　　　斗煞呪
天蓬天蓬天地之尊上朝金闕下覆崑崙九
天五嶽在吾掌中三元八節一炁包容運天
台斗魔鬼滅蹤天罡神王萬丈英雄黑煞神
王馭虎馭龍周遊八海下至六宫大魔畏伏
嚴駕夔龍三十萬兵來衛九重冲天煞炁永
斷祅兇急急如律令
　　　功曹呪
天蓬有命功曹來臨盧見王安火急來臨速
追土地同降壇庭聽吾號令火速來臨天蓬
主領無犯典刑急急如律令
　　　桑將威烈呪
顱頭威烈將感應將桑銅速出九陰位星火
降壇中追魂千里去攝魄疾如風魁星流雷
轉罡曜氣昏濛汝等聞吾㫖有命即遵從母

犯酆都令罪報永無窮急急如律令


　太上三洞神呪卷之十














太上三洞神呪卷之十一列十一
　祈禱考召諸呪
　　　興雷呪
都天雷公呼雷震風青雷赤炁洞按九宫赤
雷白炁上游上穹白雷黑炁下攝北酆黑雷
黄炁太極玄充黄雷青炁遍滿虚空周天世
界炎炎赤風與神俱合與道俱通急急角箕
斗軫張翼何神不伏何鬼不從北靈黑歷九
醜紫童風伯雨師袪雷飲虹神符一到萬鬼
无踪急急如律令
　　　總召雷呪
玉清命令勑汝衆神雷霆上聖欻神飛神五
雷猛吏漢臣威靈雷公赫充電母文英風伯
道彰雨師何青蠻雷使者東方魔明南方烈
煞炬火之神西方赫猛火猪之精北方使者
黑大之神中央使者黄混惡轟瀝黑烈炎號
黑噴雲九州杜令大布火輪飛天大將統攝
天丁黑雲靉靆百萬吏兵今蒙天令速收邪
精翻天覆地雷電喧轟上掣太極下至幽冥
神光電㠯子細捜尋千千截首萬萬剪形敢
不從命粉骨碎身急急如律令
　　　勑符呪
都天大雷公霹靂震虚空刀兵三十萬嚴駕
此符中若有不順者嚴令决不從攝赴魁罡
下化爲清靜風急急如律令
　　　湘水呪
湘河大湖衆水之都川連北海通及五湖飛
霜青女馮夷同居鰲吼翻浪風雨如珠蒸山
起霧龍升太虚興雲立布雷電交扶城隍杜
令速起方隅急來救旱萬物焦枯有違雷勑
攝赴酆都急急如律令
　　　測斗呪
北斗靈靈斗柄前星貪狼操惡食鬼吞精巨
門烜赫照曜分明禄存奔霧統攝吏兵霞冲
文曲光徹廉貞威南武曲眞人輔星天罡大
聖破軍尊星四天閉塞濁炁渾凝帝持斧鉞
統領天丁靈官巡檢聽察尋聲九州杜令一
一呼名誅斬兇惡獲罪不輕凶惡者死慈善
者生斬頭截足杵碎身形鬼妖蕩盡人道安
寧眞炁所到萬魔摧傾天地日月星風火雷
電霆急急如律令
　　　天罡啓請呪
三十六天罡中天大法王炎帝裂鬼血賜我
爲眞皇七總八元君爲吾驅禍殃眞炁變雷
火老君伏炎光熠降落天罡眞炁落洋洋眞
炁速降攝天威使者速降攝縁邅聚聖攝天
地日月星風火雷電攝唵蘇囉那蘇囉那蘇
嚕蘇嚕娑嚩訶
　　　天罡敕符呪
天罡天罡九炁煌煌金光激烈上應律蒼下
赴九府何鬼敢當吾爲破軍萬鬼伏藏天囬
地轉右陰左陽上天節度生化萬方眞炁正
炁攝滅禍殃急急如律令
　　　朱明符呪
朱明大神養炁存眞化身三界吞服魔精存
我日月七政安寧遊行五藏疾速驅兵聚神
歸祖收魄還靈何邪不退何病不寧火車去
毒水車含眞風車炁車洞達玄冥眞光變化
道骨輕清上昇功滿皆我眞形急急如律令
　　　混沌木郎呪
大欻火小欻火自然響應天下驚陽神陰陰
神眞一身骨節自然輕飛神謁帝朝金闕役
使雷霆震萬靈敕召諸雷神現眞形威公明
速降臨吾奉玄元令敕召天蓬君開巽門陽
神疾速遍風雲陰神現黑雲木郎君馮夷鼓
舞遍乾坤破石泉源山海傾霹靂一聲運星
眞六波天主降崑崙九天使者統青童帝令
關召五湖君蓬萊都水起龍君齊心果敢鍊
眞形天工造化撚然成飛符催報召雨神雷
電霹靂千里驚委差北方壬癸將統領雷公
電母神風雷吼雨陣滂沱救萬民感天眞救
生靈加心念動木郎君一遍二遍心香請五
遍七遍千里霖伏魔君制魔君箕星畢雨太
陰星速召木郎第一君速降速降疾速降急
急如律令
　　　勑服符呪
吾受五雷正法吞服雷霆威聲納則護身保
命吐則治病除邪神光萬道灌我胃華太上
有勑猛吏銀牙保守正炁蕩滌凶邪急急如
律令
　　　攝附呪
破軍赫奕殺鬼萬千武曲亞靈霹靂震轟廉
貞元辰大有妙庭文曲玉衡運轉璇璣禄存
權樞光射大靈巨門守正收攝邪精貪狼元
首攝赴魁罡急急如律令
　　　八卦罡呪
吾領三元入坎宫歷艮登乾升天穹復歸震
闕跨青龍兑位命我歷千重坤輿離馬奔巽
風稽首三台華蓋中急急如律令
　　　報指呪
杳杳冥冥甲乙丙丁庚辛壬癸八大天丁急
應吾口急應吾心上帝有勑賜我指靈八宫
天丁拽骨抽筋急報急報急勾急伸通靈報
指不得稽停急急如律令
　　　張使者呪
都天雷公驅雷飲風雷公到處萬鬼無踪神
目閃電表裏皆通玉嚙哨𠷕吹滅妖兇呵雲
吐霧遍滿虚空起雷致雨救旱功隆運震霹
靂萬鬼皆蒙敢有違命轉斗移宫天翻地覆
大道不容急急如律令
　　　飛神謁斗呪
玄都上象太虚景霄北斗華蓋飛雲玉橋肇
羊陀羅策玄駕浮右弼隱元韜光散驕左輔
洞明一點祥標三台散景天罡赫鄒破軍斗
魒七宿連鑣武曲斗𩳐逸駕雲飄廉貞斗魓
瑶臺岧嶢文曲斗𩳐紫雲鬱蕭禄存斗𩵄總
御招揺巨門斗𩲃飛越玄寥貪狼斗魁玉華
慶韶黄老上帝總持王堯紫微帝座萬星上
朝慶華天后紫光焕昭九玄父母靈爽飛超
三生七世罪障俱消增延福慶解釋愆尤泥
九絳宫與斗俱遼金液還丹紫芝碧苗令神
飛舉逸步逍遥長生久視身入金樓馳騁斗
極萬劫千秋急急如律令
　　　雷穴風錐呪
雷穴風錐乘天演威左奔赤龍右控玄龜惠
音戞天武卿迅圭鐵城紫洞煞令坎離芒角
森嚴龍藥叉持眞炁合鬱陰陽應機昴仰魁
轉南北東西眞王玄帝萬億神雷玉音所召
迅令急催急急如律令
　　　召雷呪
吾乃天師弟子急召雷公電母火車霹靂赴
壇伏藏眞氣于此當處杜令雷神隱隱漸離
兹土織女四哥聽令勾婁吉利衛護登僧得
色降臨東魔明南烈煞西赫猛北惡轟中焜
電五方蠻雷使者五嶽杜令六毒蠻雷川源
潭洞太歲下掌行風雲雷雨電隨吾神呪而
聚速降壇前唵吽吽唎囀嗼㖿呬𡀂交轟火
車吟疾𠾐唫呵急急如律令
　　　欻火敕形呪
天乙猛馬飛帝庭青華符命起四溟幽靈奉
敕傾四瀆雷城擊鼓召雷神欻火元帥監衆
將暗天塞霧黑雲興甘澤滂沱盡霑足雨師
急急上雲程急急如律令
　　　祈晴日呪
陽晶陽晶飛罡火輪日華輝耀蕩滌陰雲火
車火車雷令之家鞭韃猛馬速降丹霞陽神
朱明速召火鴉急急如律令
　　　祈晴月呪
金輪玉迴天雲散開紫微降勑淫雨清埃海
伯風師雷火陰摧陰晶赫赫火輪常推紫微
降勑丙𩲃寅回急急如律令
　　　祈晴星呪
日中火光月中精靈大明朗耀金剛之精日
中太華高陽明星魁星玉輔天元庭火輪太
寶元中賓猛獸天妖熒域星火上太乙元君
平火光大聖金童君太極大帝皓凶流金勑
金剛火山律令勑
　　　祈雨呪
天一生水陽炁漸萌水炁灌注震宫驚行木
神生火火炬交燃南陽入土灰燼煙燃土炁
凝結金聚鋒芒天地定位山澤炁剛雷風相
搏水火激揚黄赤二道圍繞縱横日月星光
頭戴八溟三光弩目鼻動乾坤齒排八卦手
執鎚尖身胸高大足踏崑崙兩腋飛火燒鬼
窮源魁星插首𩲃翁邊扶𩵄星隨轉䰢光繞
纏魓宿右動輔芒相連魒星拱挹輔弼下遷
天門左轉五星度躔地户右轉六星交連東
斗灌注景陽遐宣五星相生吾奉天命急速
呼傳急急如律令
　　　祈雪呪
東靈上相瑞光之家化生和氣遍滿中華六
合袪癘皓炁無涯五穀受精草木成葩陰風
凍海鳳觜銀牙大逞神威布滿瑶花急急如
律令
　　　又
靈龜之神威嚴凝結聚木郎并四溟作團堅
透眞光明朔風陣起同雲興東靈瑞光眞王
生將水剪作碎花冰交加密布東陽城玉龍
碧公神炁清閻浮凛凛骨冷冷上帝勑下无
容情瑞雲密布誰能蒸急急如律令
　　　水部致雨呪
坎宫眞水凝玄波倒流逆浪升天河陰升陽
降水火和結爲雲氣高嵯峨淙淙雨陣遍娑
婆水部威令摧旱魔神符一下准玄科急急
如律令
　　　陽光生輝呪
天符散光舒重陰符到雨止開濃雲太陽現
出眞火輪燒退水怪立便晴敢有違慢罪非
輕水部判官急奉行
　　　收雨呪
皇天忽勑不留停水部奉行龍神驚收雲散
霧四天清狂風吹散陰不凝太陽生輝日炁
明隨符止雨開霽晴唵火輪風輪急攝
　　　太陰凝祥呪
陰華發輝純陽不虧陰極生陽和靄霏霏非
雨非霰天花速現一片初飛中華已徧帝勑
所告陰凝陽戰唵都嚧唎急攝
　　　靈風剪水呪
水部威雄吹凌風激波搏水陰雲濃剪水使
者宣靈通化雨作雪成元功南閻世界瑞炁
重紛紛密布玄陰宫瓊瑶祥光年不凶隨符
報應袪玉龍變化靈光一刻中敢有違令罪
北酆急急如律令
　　　混元召呪
五帝威神與帝同生混沌浩蕩一炁初分安
天立地攝鬼袪精發生萬類統御群靈霹靂
一震萬里聞聲混沌法律萬神咸聽急急如
律令
　　　廣運呪
伏請廣運先天元陽混元道炁雷霆火府眞
炁五行生旺正炁灌注見患某人身中自頂
至踵自手至足上至泥丸宫中至絳宫下至
湧泉底三部八景五臟六腑之内捜出一應
邪炁鬼炁毒炁天行時炁四時不正之炁瘟
疫毒癘之炁陰陽不正之炁飛遊走土之炁
隨此道光並爲攻出請降天上之清炁攻身
中之濁炁以天上之正炁攻地下之邪炁以
天上之神炁攻地下之鬼炁以混元之道炁
攻患身之病炁應患人身中四百四病一切
諸證神符到處並與攻除即請表裏俱發有
汗攻汗令汗發泄有痰攻痰令痰吐出有邪
攻除令邪攝伏對證攻治急急如律令
　　　混元布炁呪
天蓬天蓬佐天無窮一炁之祖混元之宗能
除魔黨能滅邪鋒違吾者死逆吾者亡四聖
當位普掃不祥六天正炁勑赴魁罡病人痛
苦攝送他方急急如律令
　　　封附呪
負風猛吏風火將軍銀牙鐵筆食鬼吞精火
龍騰來駕火飛雲速速降敵吉凶患因不得
隱匿疾速現形降附童體通報來情無違誓
願普救群生急急如律令
　　　醒魂呪
混元一炁速還本眞骨節靈爽回體長生一
如度人天尊律令
　　　發罡呪
天將騎吏徑下雲罡斗轉星移瀲灧三光上
應九天下應九地雷公霹靂風雲聚會罩布
十方乾坤定位急急如律令
　　　召功曹呪
使者靈靈有大威獰周行三界巡察人情遍
告雷府傳達愚誠聞吾有請速降壇庭
　　　混元總召呪
混沌祖炁化生諸天制禦三界統攝萬靈百
千官衆萬億精兵金剛力士夜叉王神無鞅
數衆内外屯營道祖有令不得稽停號召諸
將齊集壇庭有違吾令罪罰非輕急急如律
令
　　　心報呪
上帝有勑立召元君元君主將統轄雷霆明
檢鬼簿鬼神之名三界内外出入縱横速速
通報吾心之因内有機括不得久停千變萬
化速付吾身速應吾心急急如律令
　　　眞火治病呪
天中火光日晶明太陽火鈴金剛精日中火
暈高陽明魁星玉輔天元庭寶輝火室玄景
貞猛驥火妖熒惑星火星火輪元君平火山
大聖金童君太上皓兇流火鈴上帝有勑降
眞靈急急如律令
　　　辛天君召呪
雷霆猛吏號召元君朱髮鐵面鋒齒如銀驅
雷役電走雨奔雲飛符三界威震萬靈急來
巽户速現眞形急急如律令
　　　辛天君誓入心呪
銀牙耀㠯翻倒乾坤掌天之威眞諱隆延呼
吸雷霆撼動山川眞符到處永斷邪源誓廣
寰宇大鎮吾權滅以黄鉞斬以钁天令持在
手永鎮吾權急急如律令
　　　勑遣呪
六甲大將軍六丁正陽神太清高上勑勑付
魁罡君遣君救病者病者即安寧遣君捉精
怪精怪悉滅形遣君攝毒炁毒炁速離身遣
君去起土修造得安寧遣君謝土府報謝土
公神遣君鎮宅舍人眷保安寧遣君去保酒
醖釀得和平遣君去催生母子得生成若有
不伏者乾元亨利貞急急如律令
　　　辛天君罩鬼呪
天罩地罩年罩月罩日罩時罩普天罩下一
切無道邪鬼不正妖邪無祀瘟疫邪巫野魅
無動無作不得迯形急急如律令
天一地二萬物俱備水火眞元混沌正炁神
伏吾使鬼伏吾制行住坐卧吉無不利急急
如律令
　　　南斗呪
司府受煉相火成罡梁爲天宰同感炎光樞
機輔弼星列玄章育精大明赤車凌芒煉化
神府表裏俱昌
　　　勑天蓬將呪
北極有將六臂三頭常乘黑炁衝塞斗牛眼
如閃電身佩黔鍪出封神將入爲公侯聲如
霹靂手執戈矛是邪斷跡是鬼斬頭不順大
道火急擒收寸斬毋赦不得停留急急如律
令
　　　黑煞呪
黑煞威神天猷統兵天蓬元帥佑聖加臨北
帝煎鬼碎如微塵神符到處萬里速擒急急
如律令
　　　加句天蓬呪
天蓬天蓬九元煞童天關地軸在吾掌中五
丁都司高刀北翁七政八靈太上皓兇長顱
巨獸手把帝鍾素梟三神嚴駕夔龍威劍神
王斬邪滅蹤紫炁乘天丹霞赫衝吞魔食鬼
横身飲風蒼舌緑齒四㠯老翁天丁力士威
南禦兇天騶激戾威北銜鋒靈官玉女鐵脚
神王聾啞二將走犬飛鷹三十萬兵衛我九
重辟屍千里袪却不祥敢有小鬼欲來見狀
钁天大斧斬鬼五形炎帝烈血北斗然骨四
明破骸天猷滅類神刀一下萬鬼自潰急急
如律令
　　　紫庭召神呪
吾以天爲父地爲母吾居其中常如赤子日
爲功曹月爲主簿雷公電母在吾前後風伯
雨師在吾左右六甲直符周帀圍繞青龍居
吾左白虎居吾右朱雀在吾前玄武從吾後
黃龍鎮吾頭七星在吾手吾居九宫中太乙
爲吾偶左三右七戴九履一二四爲肩六八
爲足吾居其中一爲實腹吾爲天帝所使巡
遊十極紏察三界攝除九天故炁四直赴壇
受吾口敕吾今在此立召天地神祇江河淮
海濟城隍杜令三界神祇並聽驅役敢有不
順準玄都律治罪急急如律令
　　　罡步呪
天靈地靈三五交并神罡一起萬鬼潜形伏
吾斗下碎如微塵謹召履斗將軍李丘飛斗
將軍蔣元明擲斗將軍郭元通建罡將軍熊
尚脩起罡將軍趙守炎發罡將軍田斬妖速
至吾壇吾今禹步交乾履斗願降眞炁入吾
身中威光照破邪魔滅形急急如律令
　　　坐鍊呪
南極生我三炁合眞元英上應父玄母元人
生五臟養育精神下灌玉液上朝泥丸左命
玉華右嘯金仙暮呼七魄朝制三魂令我長
生永奉三天急急如律令
　　　蕩窠呪
北帝伏魔降敕便宜五星列照二象騰輝南
辰北斗左右樞機天罡大聖司正司非天蓬
元帥伐惡誅危紫庭官將奉命行威追攝補
益纖悉无遺急急報應
　　　遠罩呪
奉請天羅神地羅神金羅鐵網大將軍火索
火繩銅柱將大張羅網罩壇庭千里布黑霧
萬里下迷塵鐵犬銅獅巡内外萬鬼千魔走
无因急急如律令
　　　捉鬼呪
夤具六丁六甲通靈天丁力士四目老翁駕
火力士遊宫將軍先捉邪鬼後擒妖精家親
眷屬土石魔靈盡數押到毋致逃形攝附童
體通説姓名交魂招伏病患安寧急急如律
令
　　　縛鬼呪
天羅神地羅神金羅神鐵羅神日羅神火羅
神敕令縛鬼精無分高與下紐縛莫容情綳
扒并吊鞫拷打降通靈交魂而退病降伏立
通名急急如律令
　　　枷鬼呪
吾奉天法下助吾身借吾枷與杻枷杻不正
鬼和神急急如律令
　　　考鬼呪
天蓬天猷眞武眞君黑煞元帥无義將軍捉
縛枷拷四大天丁手執鐵棒拷鬼通名縱横
攝勘施威現形不分高下罪莫容情俾令患
體立遂和平急急如律令
　　　大火鈴呪
朱鳥凌光神威内張山源四鎮鬼崇滅亡神
池吐毒邪精伏藏魂臺四明瓊户琳琅中有
玉眞坐鎮明堂手揮紫霞頭建神光口誦洞
經三十九章普召萬神龍虎截罡猛獸奔走
銜刀吞鎗揭山钁天神雀毒龍六頭吐火啗
鬼之王雷猪電犬掣天流横梟磕駁爍逆風
横行天禽羅陣皆在我傍吐火萬丈檢察不
祥群精啓道村落山鄉千神萬靈稽首叩顙
澤尉捧爐爲我燒香所在所經萬神送迎邪
魔滅迹鬼妖爲塵天禽來衛千精震伏莫干
我炁内外合眞急急如律令
　　　火獄燈呪
太陽正照陰鬼當衰神光赫赫九靈太微我
今所化萬鬼燒糜七炁成斗三炁成台五星
俱照符到速追乾元一炁元亨利貞吾奉帝
敕總攝吏兵三十六將急降威靈一依敕命
來赴壇庭焚燒魔鬼灰滅邪精豁落將軍三
五吏兵承準天符不得久停急急如律令
　　　建獄呪
北斗靈靈斗柄前星四天閉塞某獄靈官巡
檢掌持獄印主宰獄兵九州杜令一一呼名
斬鉏兇惡誅戮邪精妖塵蕩滅人道安寧急
急如律令
　　　火獄呪
火熾風馳變爲獄院蛇盤龜走飛雷掣電地
暗天昏乾坤俱變天羅地網劍戟周徧酆都
雷火疾速爲建當令下鬼永受天憲雷火之
司森列屯練紏察鬼神蹤跡立見急急如律
令
　　　安鏡呪
業鏡光明神鬼伏明燈晃耀邪魔驚辰朱赫
赫上映太清台星魁斗五星七眞照徹中外
萬鬼滅形神燈神鏡鬼懼神驚唵吽吽衆神
稽首邪魔歸正敢有拒逆化作微塵急急如
律令
　　　召玄壇呪
仰啓龍虎玄壇將扶天廣聖趙眞君二貟忠
振大神王五方馳烈諸上將十二支神分直
事八威猛將各司權外排六轄殺邪魔内列
萬神分輔佐符使威雄尤捷疾吏兵驍勇正
森羅袪雷役電耀乾坤輔正除邪回造化金
甲朱衣明日月鐵鞭黑虎吼風雷太玄昏遁
滅非灾飛禁完令止兇禍吾奉西靈宗主命
上傳正一祖師言急屯兵衛出神霄聽吾號
令疾速至急急如律令
　　　召温帥呪
烏東上將東嶽齊天敕令一下法布令宣急
召太保鐵面將軍紫髮如雲機察鬼神皂袍
鐵甲怒目金精手持鐵棒役使吏兵鐵定畢
光黑顯方雄聞吾呼召速至壇庭鞠邪拷勘
誓化生民如違吾令上犯玄眞急急如律令
　　　召關帥呪
北帝靈書天蓬令行上運台斗下轉風輪黑
旗黑幬戈戟如雲六宫吐霧黑氣昏昏天兵
速出鬼吏交横魔王按劍五嶽司迎驚天動
地摧倒山林河泉海瀆沉黑無明有犯黑律
押送北陰速至速至聽吾令行有違吾令如
逆上清急急如律令
　　　洞神召三帥呪
玉清有命速召萬神上通九霄下徹幽冥雷
霆威震八方火輪玉清五雷玄冥通靈二大
元帥八大天丁五雷神將東捉西尋雲氣淼
淼太一降臨五雷使者雷電轟轟直符神將
枷鬼驅精雷霆一動念念思眞收魔捉崇不
得留停上帝敕命火急降臨急急如律令
　　　召役天醫呪
北方黑帝君南方風雷神叫喊連天地八卦
自通靈蕩蕩周天暗無邊捉鬼神旗印歸火
府神霄玉樞城治病能遣禍消灾解厄逆如
違押北府有令斬邪神運光飛電火神印起
雷鳴掌印兵千萬助神隨令行急急如律令
太上三洞神呪卷之十一















太上三洞神呪卷之十二列十二
　開度祈禳登齋諸呪
　　　五方衛靈呪
九炁青天明星大神焕照東鄉洞映九門轉
燭陽光掃穢除氛開明童子號曰玄鄉備衛
我軒上對帝君收魔束妖討捕兇群奉承正
道赤書玉文九天符命攝龍驛傳普天安鎮
我得飛仙
三炁丹天焕景流光熒星轉燭洞照太陽上
有赤精合契虚皇開明童子號曰華芳總御
火兵備守玉堂斬邪束妖剪截魔王北帝所
承風火衝當流鈴交焕翊衛壇場正炁流行
敢有巴狂我享上功坐運魁罡億劫長存保
天无疆
七炁素天太白流精光耀金門洞朗大冥中
有素皇號曰帝靈保神安鎮衛我身形斷絶
邪源王道正明宫殿整肅三景齊并道合自
然飛升紫庭靈寶符命普衛萬生元皇正命
來合我身功加一切天地咸寧
五炁玄天元始徘徊辰星轉燭洞焕太微黑
靈尊神號曰層威統冠飛天仙裾羽衣備守
五門撿精捕非敢有干試豁落斬摧玉符所
告神眞八威邪門閉塞正道流輝三光映照
我身無衰策空駕浮舉形仙飛
黄炁中央調理乾坤陶鎔陰陽總統玄眞鎮
星吐輝流耀九星開明童子號曰天璘陽炁
燄上朱焕炎精洞照内外運我身形百邪摧
落攝役鬼靈中山神呪普天使聞五靈安鎮
身飛上清
　　　三日九朝衛靈呪
金眞緑霞焕映三天飛雲丹霄諸天控軿晨
輝啓旦陰翳俱捐九微震空五星回旋萬仙
應感自然妙玄杳冥散景分形億千蒙昧光
耀瑞降壇乾生死蒙惠灌煉金泉魔王恐懼
合景三田
謡歌空洞帝君守壇五帝較録受符三官備
衛四門束魔去奸流鈴擲火除穢焚殘身佩
金書鍊液芝顔玄虚素合心動三關騎龍跨
鶴控鳳乘鸞萬星守舍千魔不干道炁長存
萬仙悉安
神光朗耀瑞炁帀旋箕斗澄輝芝宇晏然玉
眸金眞寶殿純乾變夜作晝回子午前太華
流彩丹鳳飛圓息魔滅奸高步祥煙天眞普
集齊到帝前
五星虚映焕景神庭包羅元象合炁群靈潜
形杳默周遊五經揚威耀日役使甲丁却妖
除禍滌穢消氛萬魔恐怖龍虎飛奔紫雲交
覆萬炁齊并
黄中策炁斬馘妖宗遏絶邪源制斷魔蹤太
上符命召制神公萬靈斯格却禍除兇正炁
三輪洞運眞風紫户含瓊大度無終左命青
腰右攝芝童逍遥乘飈總御九空玄壇應機
乘炁虚冲萬眞普降濟度無窮
金眞空降神虎檢營玉帝披霞諸天命靈九
晨回駕萬魔束形九微迸煙神威攝精流金
擲火百惡消并神輝耀夜洞杳長春聖道蕩
蕩十方肅清保制劫運元亨利貞
天書敷羅下盻太微元化生成靈煙九回八
景六周聖運所持左賓赤方右啓帝扉東華
南府灌鍊辟非回輪日耀轉盻月輝今日大
慶萬道同歸玄壇正炁保天無衰普告三界
驛龍風馳
元始虚皇集炁居中三境洞杳肇生穹窿七
轉九虚混合回風變化萬神天地開通吉日
行道萬魔敬從晨輝朗照默運元功執節建
塵散花太空十方普慶劫運無終
玄陰七靈九炁合形魂精魄爽二景回輪飛
光赫奕焕耀長春日月吐輝回合華英大梵
流布奔飛火鈴魔王受事朝謁帝京含靈普
濟廣惠幽冥玉文敷告萬炁騰升
　　　一日三朝衛靈呪
青陽虚映耀日回靈神虎辟邪飛天流鈴摧
奸滅試萬魔束形九微回道八威攝精千眞
校録三元蕩清左嘯中黄右䇿六丁七轉八
合周旋天經聖化巍巍三道順行慶雲流布
合景黄庭
丹靈朱火炎霞激風赤輪剛運天光八衝迸
威包羅交變萬方流金豁落群魔滅蹤辟奸
破妖明耀元功金符召制躡雲䇿龍謡歌慶
會散花太空神化冥運四極安隆伏御帝前
罔有不恭
五星高耀瑞炁飛浮元始集神天地交周玉
符寶節嘯命微幽擲火揚威奸兇無留萬魔
振伏紛葩却消摧怪伐惡道炁周流神光照
夜陰翳俱收萬神降格扇景乘飈群生咸遂
惠徧神州
　　　五方衛靈總呪
五靈列位焕鎮五方始皇護魂丹老衛形皓
靈侍魄黑帝攝生中央黄帝統御萬眞元皇
誥下幽夜開光罪消北府名列南昌金籙定
籍玉宇除殃朱陵鍊質飛神太蒼三官九府
无極神鄉普受開度上生天堂
　　　五星都呪
五星列照焕明五方水星却灾木德致昌熒
惑消禍太白辟兵鎮星四據家國利亨刊名
玉簡録宇帝房乘飈散景飛騰太空出入冥
无遊宴十方五雲浮蓋招神攝風役使萬靈
上衛仙翁
　　　璇璣齋衛靈呪
辰精朗耀紫煙御空星壇焕映變化雲宫日
魂月魄離坎翼中金眞嘯命神虎辟酆吉日
行事八威鼓從玉華羅敷徘徊飛虹天光下
盼道炁豐隆含靈普濟流慶无窮
　　　開度安眞文呪
元始敇下五老監盟濟度群品瞬息無停今
日大慶欣喜蒙恩諸天懽悅安鎮五方
　　　開度起眞文呪
无上至眞大聖高尊布化運炁三十二天八
會九光自然成文安鎮地土保制劫年元始
符命普告三元下勑九地上關諸天中告海
岳名山大川今日上告萬神咸聞弟子某甲
修齋行道拔度亡魂三官九府削滅惡根永
度三途五苦之根世世受福記名丹篇神生
天堂鍊化自然生死開度億萬長年九天告
命風火驛傳
　　　閉炁安神呪
天靈九宫太乙守房百神森森魂魄安康長
坐久視日月同昌
　　　祈禳起眞文呪
元始上天三光高明回景照耀四炁朗清運
度所衝激揚流星五界錯越三統失寧五斗
總辰七宿明靈眞君大魁厥諱玉精夫人皇
妃字曰育嬰總御玄關回轉諸兵今日客災
玄告不貞請以眞文赤書上呈散髮訟愆披
露丹誠惟垂玄鑒回復天經炁不横越災不
横生焚燒靈文散煙玉京上景監度普告萬
靈炁消三關灾滅九冥陰陽調和國土太平
謹以金龍風馳驛程
　　　禁壇敕水諸呪
蒼靈耀景電激霆奔飛空巨斧變化天關千
妖萬邪捕戮無蠲乾闢坤肅清蕩三元
朱火流焕炎煙散精蒼舌緑齒威摧巨靈丹
旌命魔秉鉞前征敢有遏逆塵飛酆刑
金門肅殺太白流威神兵萬衆討奸捕非巨
獸重吻黄旗散麾雲營圍繞羅布天機
北營豁落雙皇羽林玄戈蒼甲飛鈴流金剪
馘鬼奸正道無侵魔威披散揚矛掃陰
五靈玄老告命千眞周行刺奸屠割无親六
目四臂返甲逆鱗九土社稷疾閉魔氛
炎祝烈火左嘯飛龍明檢鬼營嚴攝北酆群
魔束形誅滅無蹤皇道蕩蕩岡敢不恭
大帝玉敕飛鯨鼓鉦紛紜隊仗羅币天兵妖
氛顯戮摧破魔城天光散彩六合利貞
玄冥陰域群兇吐威巨天力士金鉞前驅趣
較北帝嚴攝摧誅故炁幽閉皇化巍巍
洞耀育元精青華開大明布育九天炁始生
荐无英扶陽通攝御丹林合總眞積霄始暉
上鬱壘明霞晨靈光焕羅絡衛育保形魂混
化合玄景仁惠消魔群萬遍道已超功當書
上清
三炁靄靈闕明虚焕玉丹朱陵有帝眞華雲
飛絳軿統御萬界中撫運超大千執策按簡
籙洞章敷神篇解結散禍根流金摧兇奸志
能成此道魔試俱無前保度冥劫津宴盻无
窮年
西靈回七度太眇鬱明華白元惟我神皇眞
御景霞皎皎三素暉昭昭破百邪攝音延正
炁金精育三田鍊結固玉質寶耀映瓊軒魔
精當滅試逮地無沈連逸轡高清館齊輪太
上仙
北玄三秀藹太上居紫皇總炁攝幽微造化
敷靈綱下統虚危精寶育天元房靈通大妙
神纏羅衛百關豁落滅魔試凶灾永不干大
道保自然壽命无傾殘萬劫享慶會白日登
雲軿
混化歸冲妙元皇總帝靈眞老閉黄闕四御
齊玄鈞圓華太張上同携望玉君結津固百
骸瓊耀擁胎仙晨暉注明景魔應自滅形萬
道保無虧返老回童嬰五會合一炁飛馭超
雲京
東方碧霞林耀圓焕晨華流香凝三素中有
神王家丹鈴揚八威握節徴萬魔下觀无極
鄉飛龍控緑羅掃兇討奸逆天一耀金戈肅
清霄衢廓六虚收雲波
南方丹鳳城三炁騰朱煙神王御輪虬瓊節
黄金鞭天兵遊太空變化億萬千群魔散雲
營流鈴威无前法鼓趣丁甲奮迅摧兇奸振
凱赤明界炎洲朝萬仙
西方蘂珠闕素皇流精輝離羅吐長庚紫煙
胤瑶畿神王部金龍萬騎縱横馳玉節召靈
魔朱矛滅遊尸掃蕩氛葩毒萬精駭且悲雲
霄映空碧剛風激清夷
北方廣寒宫黑靈流玄雲金童揚華旛玉鈴
鳴清鈞天鋒森朱闕神光冠華晨翠節召遊
奕捕戮妖魔群飛行駕龍御束形無疏親懽
樂謡歌騰威行耀金眞
東北始青界蒼精振靈風下洞鬼門關幽氛
飛煙叢神王持金麾遊觀控玉龍魔城摧堞
雉受命攝北酆天丁萬萬群擲火流八衝妖
滅精靈伏祥景飛霄空
東南始丹天梵炁羅玉虚巽户開地輪萬陰
流歸墟玉帝敕神王控節朱龍車召制素梟
兵揚鉞肅前驅流金禦大魔奸爽羅群誅大
千俱清淨三元拱赤書
西南始素境人門映玉洲東井浴瓊華月庭
流光幽神王御華城太霄明霞浮仗旛巡八
遐魔精兇威收鳴金討妖逆種族無遺留豁
落九天振玉簡旌動優
西北始玄域閶闔凌天關下接崑崙丘五城
弱水環俯觀六合遥紅埃散黄寰龍軿御神
王緑鉞來朱幡周遊張天羅擒戮兇妖奸風
火无逃形乾坤萬炁繁
上方虚无界宫闕結雲霞清微崇天中通明
映鬱羅神虎耀九元羽林鳴金牙太一領藩
衛促徴神王車摧魔飛流鈴秉節戮奸邪縱
觀浩炁澄五億流香華
下方壘澤鄉金剛轉天經坤輿駕乾象銀潢
泒滄瀛夔龍翼神王火鈴飛炎精征伐萬鬼
淵敕攝威南兵摧落兇邪源掃蕩千魔城仙
君稽首禮國土世安寧
九天有命上告玉清促召千眞俱會帝庭太
一下觀雙皇翼形監察禦邪理炁攝生清帝
之道部整天兵若有不祥干試神明七神秉
鉞天鋒右征揮劍前驅焕擲火鈴左命甲騶
右領天丁風火齊戰伐邪絞精上威六天下
攝魔靈旣威旣攝萬兇滅形神威電掃奸妖
无生仙皇建節有命敢停拒節違命是誅是
刑各警各慎保兹黄寧九天有命萬神敬聽
元精混沌青炁散分神童十二保鎮肝魂二
七四五變化雲營九竈九社老木不淳神虎
吐毒劍敕火焚禍滅青煙光景妖氛識不馳
妄安保帝君
赤明開圖炎帝扇飈三童一姹焕散浮飄司
明得失萬帝宗朝朱鳳吐火金石化消流鈴
飛電剪馘毒妖束縛九醜灰覆火燒肅清皇
祚道德逍遥
金精一啓太白七分帝君靈符流鍊素雲召
龍儛水殺滅赫煙長牙巨獸討捕兇群元皇
正炁來合我身延年度世飛神升眞魂靈安
鎮我得自然
元光豁落五炁流行雙闕上帝萬神化生安
鎮守智噉食爽精蒼龍吐電摧破邪兵晶明
振劔飛奔火星三天力士伏滅萬精保安家
國道紀昇平
混沌元一黄象紛馳威福黄老變化嬰兒養
育九炁胎生兩儀日月上奔星辰下垂風火
争擊刀劍亂施六天九醜膽破心離太上符
命何敢不隨有生安樂入道旡爲
景中眞王威振九天乎捧三素足踏九玄金
虎居西飛龍繞乾黄神秉鉞緑齒揚鞭璣衡
五斗平調七元三天力士殺鬼萬千靈場清
淨斥絶魔煙杜稷里域土地靈仙門丞户尉
司命職聯恢揚皇化翊扶威權肅守隅界玄
澤昭宣伏尸故炁清蕩無蠲左提神鋒右汲
淵泉八方飛灑萬精號奔齋功允備懋績賓
天
東方威神蕩穢江昌緑衣仗劍清肅壇場百
邪摧落木厭飛揚斷除故炁流惠旡疆
南方威神掃穢王唐紫衣仗劍鎮守離疆辟
斥火厭清淨靈場游精遠伏敢干天常
西方威神風散陳常赤衣仗劍檢制玄黄妖
奸絶滅金厭潜藏敢有不順收入魁罡
北方威神赫奕鍾房白衣仗劍丁甲衛房魔
氛水厭帝命摧傷遠去萬里廓清神鄉
東北威神浩極章龍白衣仗劍掃滅邪宗天
威所指百厭無蹤六合澄泰丕贊神功
東南威神烈焰袁涼碧衣仗劍揮滅魔殃土
精厭魅攝送魁罡靈壇肅淨洞焕天光
西南威神解穢錢良黑衣仗劍驅戮妖𦍙五
土滅厭永斷不祥天地清寧萬梵開張
西北威神肅靜方洋白衣仗劍手握天章伏
尸厭蠱遠避壇場不得留停天憲摧傷
鬱藹蒼精洞景開明始陽九炁華停育魂流
英妙府靈眞上神瓊碧雲冠飛光羽裙青腰
玉女太上眞人保度仙籙消魔却氛
昌陽眞老赤靈尊神統制丹天檢束魔群嚴
駕朱鳳三角之麟上道太清玄元之根炎熛
三炁盤迴絳雲育養丹府保劫長存
七靈皓炁三素元眞中有皇老制攝魔精庚
辛官將七千萬兵羽旗龍節金虎雲奔斷除
妄怪鍊育華英與道長存歷劫无傾
北陰鬱單玄炁之宫帝眞靈會驅神駕龍室
有玉女夜光之童掌握圖籙攝制魔蹤虚危
合化紫煙激風寶晶鍊育後天无終
无皇上靈冲妙之尊混合眞樸造化元根感
激幽微挺生大神攝召萬炁齊會華房消蕩
百魔與道俱昌保度却灾滅試除殃
　　　淨酆都離寒庭呪
寒庭多悲苦回心禮元皇女青靈寶符中山
天帝書一念升太清再念觀太无功歸九幽
遐旋旋登紫虚
　　　沐浴亡魂呪
巍巍道德尊功行已圓齊降身來接引師寶
自相携慈悲灑法水以用洗沈迷永度三清
岸長辭五濁泥
　　　變衣呪
九曜扶衰眞炁變衣四時合衛五緯交輝炁
分羅綺綵集宣威六合扶挾三炁玄微至眞
焕爛仙女齊飛雲章冠帶嚴潔天機圓華素
明元始慈悲
　　　甘露法食呪
冷冷甘露滋法味難思議騫香流七眞冥冥
何生疑受此法食者生天登紫微遊宴大上
京光耀无邊際
　　　三光化食呪
浩精生法炁氤氲凝天中兩耀共澄徹五緯
相交通三光焕已明寶炁凝三宫帝鄉會九
老咽服百骸豐金華照光景身與日月同念
道上聖前萬劫壽無窮
　　　普濟法食呪
自然天厨食吾今與加持一粒徧十方河沙
共沈迷飢渴永消滅食之宴瑶池今將獻亡
靈功德不思議
　　　玉陽鍊化法食呪
玉陽正眞炁妙道三景分玄和唱靈音八會
敷瓊文五老宴丹臺飄飄乘景雲大聖諸天
衆回駕飲玉津三五定生籍遊戲太上賓華
光朗无際携手朝玉晨
　　　雲華鍊化法食呪
引炁鬱羅外九芒結雲華七晨高上道三炁
耀朱霞捧香服晨精功滿解世羅鍊化塵劫
盡億劫不爲多落籍三界庭結友太上家御
景拱玄斗八極何足賒
　　　導仙鍊化法食呪
自然至眞道妙極玄中玄萬天朝玉陛五老
參華軒三光有靈炁所度惟聖賢勤行道仙
業咽漱吞華根神形合三象渺渺歸故根鳳
鳥翔十天飛舉不顧還
　　　寶炁鍊化法食呪
迢迢三天上落落九玄臺金童採之集玉女
持花回天賓揖仙客俯仰升玉階天河灌東
井寶炁凝空來咽納漱瓊津兆劫不復衰矯
首三清路振衣何樂哉
　　　定光鍊化法食呪
至天上眞道妙哉靈寶章吸景導五星咽漱
存華芒流精灌百體皓晶凝雪霜洞達照内
外塵滓都消亡體肌不復老契此名定光永
宴大明館斯爲不夜鄉攝跡歸本根九轉凝
眞常
　　　回度出生呪
勤修大道法精心感太冥黄華眞炁降五臟
結胎嬰亡者生天堂飛升朝上清福惠无不
徧此食施衆生
　　　敕救苦符呪
元始上聖玉帝高靈玉文告命濟死度生金
籙妙戒拯拔幽冥白簡寶文九眞玄經解除
罪咎寃債和平救苦眞人削除罪刑察命童
子註上生名䕶戒威神引詣福庭超離五苦
乘駕雲軿轉輪得道飛升上清
　　　敕長生符呪
太上高明元始監眞五老上帝赤書玉文拔
贖一切宿對罪根皆蒙解脱拷掠俱停魂升
九天魄度朱陵今日上告萬神咸聽龍負白
簡關盟眞靈一如所願風火無停
　　　敕金書寶誥呪
三天大羅高上玉清元始靈書太上眞文玄
元大道赦降玉宸大洞天眞主領神魂九幽
主者六洞眞靈禀受眞符拔度幽魂天王律
令降下速行
　　　敕破地獄眞符呪
至聖神人至誠眞人元皇之裔太上之孫億
曾萬祖苦爽幽魂天尊大法十轉回靈赤書
成章告下泉扃玉文一下摧毁鐵城符光洞
焕赫赫重陰刀化玉樹劍變騫林炎火生蓮
冰消雪扃三途五苦八難超凌魔王陰官稽
首送迎上清有命一如奉行
　　　敕寶籙破獄眞符呪
九泉寒夜期劫輪塗幽陰夜壑忽睹光輝照
破九壘金剛折摧風雷消散火翳成池溟冷
温和普掠无施火車息焰鑊湯罷炊銅柱摧
毁屠割停推元始有敕符到速追魂離酆都
魄出鐵圍有罪無罪急赦無違三界侍衛萬
神敬依
　　　敕青宫九龍符呪
東華東極九炁青宫大帝敕命九老仙童九
龍使者乘駕九龍五方主者普鍊死魂九天
九炁三寶丈人生炁隨符開度幽冥上帝慧
光曲湛寒庭重泉主者拔度奉行無違無拒
監眞度生有功有濟列言上清元皇告命萬
神敬聽罪隨曲赦善功死魂承兹符命超度
朱陵
青玄上帝救苦慈尊挺神空洞開化玄門三
才肇備人受苦輪滓結衆集業隨本根魂沉
長夜魄滯幽冥玉音告下无幽不聞寒庭九
夜咸沐天恩囚魂擊魄善惡均分幽冥開泰
生死蒙恩一如帝令風火驛傳
　　　敕蕩滌血湖符呪
元皇符命普濟幽塗靈寶内篆度脫血湖神
清保護徑上南都
　　　敕金龍茭龍符呪
元始符命普告酆都驛龍傳迎徧徹幽途窮
魂受鍊徑朝虚無今日遣汝一如帝符
　　　敕慧光符呪
赤明開圖運度自然開明三景億劫之先今
日大慶沉魂受鍊重昏幽暗永閉寒泉欲請
慧光照破冥關寒冰温和爐炭息炎刀山劔
樹永斷攀縁回光十極照耀諸天魂消五景
業除勾連三晨洞輝永劫原原開明童子承
恩上元三光玉女請如所言
　　　敕二簡呪
玉誕長桑栢空度仙丹華耀日度魂升天炁
映白簡金光自然永劫長存安鎮華房亡魂
開泰長保劫年
　　　誦經密呪
貪羅鬱羅符无蘇陀太冲太極陰陽抱和出
有入无鬼神莫測出生入死變化自然元始
混炁玄中之玄上干有頂下洞太淵誦之一
徧沈痾自痊鍊魂育魄眞陽自全齋戒禮誦
萬過飛仙无上密呪萬神綿綿心中心呪重
得宣傳貪羅洞盟與道合眞玉清上極梵炁
氤氲分靈布炁降注臣身形神俱妙變化飛
昇一如令格統攝萬靈急急如律令
太上三洞神呪卷之十二


















