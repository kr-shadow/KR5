#+TITLE: 沖虛至德真經--列禦寇
#+DATE: 2018-05-12 10:21:50
#+SOURCE: github.com/kanripo/KR5c0049 master b94459db                

列子序　張湛字處度
湛聞之(張湛字處度東晋/光禄勲注此真絰)先父曰吾先君與劉正輿傳頴根皆王氏
之甥也並少(詩照/反)遊外家舅始周(姓王張湛/祖之舅)始周從(疾用/反)兄正宗輔
嗣皆好(呼教/反)集文籍先并(卑政/反)得仲宣家書幾將萬卷傳氏亦世為
學門三君緫角競録竒書及長(丁文/反)遭永嘉之亂與頴根同避難(乃/旦)
(反)南行車重各稱(尺證/反)力並有所載而㓂虜彌盛前途尚逺張謂傳
曰今將不能盡(子忍/反)全所載且共料(音/聊)簡世所希有者各各保録令
無遺棄頴根於是唯賫(音/擠)其祖玄父咸予集先君所録書中有列子
八篇及至江南僅(音覲/少也)有存者列子唯餘楊朱說符目録三卷比(必/利)
(反)亂正輿為楊州刺史先來過江復(扶又/反)在其家得四卷㝷從輔嗣
女壻趙季子家得六卷參校有無始得全備其書大畧明羣有以至
虚為宗萬品以終㓕為驗神惠以凝寂常全想念以著(直畧/反)物自䘮
(息浪/反)生⬤(音/敎)與化夣等情巨細不限一域窮逹無假智力治身貴於
肆任(而鴆/反)順性則所之皆適水火可蹈志懷則無幽不照此其㫖也
然所明往往與佛⬤相參大歸同於老荘屬(音/燭)亂引⬤特與荘子相
似荘子愼到韓非尸子淮南子玄示㫖歸多稱其言遂注之云爾
光禄大臣向所校列子書緑永始三年八月壬寅上
沖虚至德真絰序畢
乾隆乙卯季冬書⬤鄭輔義擕宋刻列子二册求售適是日余在友
人處因留於大兒玉堂書塾中至暮抵家取書閱之宻行細字尚是
宋刻之上駟急挑燈校一卷覺世德堂本訛舛已復不少真善本也
明晨訪頋抱冲于小讀書堆鄭書友已在座背⬤冲問其直索白鏹
六十金余方以為價昂不之得而抱冲已喧傳余之獨得是書矣盖
是書先擕至金閭袁綬階處後到余家綬階遂為抱冲言之而抱冲
作書於輔義指名相索輔義含糊答⬤忽見余與輔義耳語知是書
已留余家故⬤冲以余為必得也余亦以是書不歸江夏即歸武⬤倘惜
財物致失異書大是恨事因固留之并不敢重與物主一觀輔義来
議價者再三仍執前所言不得已屬其取向所見之宋刻新序同
買之許以八十金而始允余雖知是書之貴明為余與抱冲争購之故
然此愛書之私終不為所奪在余亦自⬤其癡獃耳歳晚事忙不及
叙得書顛末新年以守制居家不出門賀歳午窓新霽展函讀之
爰題數行于後俾後之覽者知異書忽來如景星卿雲争先覩之
為快⬤癡獃如余尢有甚扵人有不竊相⬤者乎
大清嘉慶元年元旦日試筆書此於昭明卷舊居之養恬書屋
　　　　　　　　　　　　　　　　　⬤人黄丕烈
列子行世夲以世德堂六子中本為最余舊藏影宋鈔本抱冲曽
取以世德堂本校之多所岐異幾自矜為善本矣近得此本佳處更
多鈔本遂遜而居乙抱冲從弟澗蘋為余校是書見其中所附音始
猶疑為殷敬順釋文後細審之乃知非釋文盖作注者之舊音也且為
余為殷敬順乃宋人而託名唐人者如此本字句釋文所云一本作某
某皆與此合則此本之在釋文未行以前可知列子善本絶少得此足
正羣譌書前跋畢并記數語以傳信扵後
沖虚至德眞經卷弟一
　　　　　　列子　張湛處度注
　　天瑞第一(夫巨細舛錯脩短殊性雖天地之大羣品之衆渉於有生之/分關於動用之域者存亡變化自然之符夫唯寂然至虚疑)
(一而不變者非隂陽之/所終始四時之所遷革)
子列子(載子於姓上者首章或/是弟子之所記故也)居鄭圃(鄭有/圃田)四十年人无識者(非形/不與)
(物接言不與物交不知其/德之至則同於不識者矣)國君卿大夫眎之猶衆庶也(非自隔於物直言/无是非行无軌迹)
(則物莫/能知也)國不足(年/饑)將嫁於衞(自家而出/謂之嫁)弟子曰先生往无反期弟子敢
有所謁先生將何以敎先生不聞壷丘子林之言乎(壷丘子林/列子之師)子列子
⬤曰壷子何言哉(四時行百物生/豈假於言哉)雖然夫子嘗語伯昏瞀人吾側聞
之試以告女(伯昏列子之友同學於壷子不言/自受敎於壷子者列子之謙者也)其言曰有生(今塊然/之⬤也)不生
(生物而不/自生者也)有化(今存三/變政也)不化(化物而不/自化者也)不生者能生生(不生者固/生物之宗)不化者
能化化(不化者固/化物之主)生者不能不生化者不能不化(生者非能生而生化/者非能化而化也直)
(自不得不生不/得不化者也)故常生常化(渉於有動之分/者不得蹔無也)常生常化者无時不生无
時不化(生化相因存亡/復往理无閒也)隂陽爾四時爾(隂陽四時節變化之物而復屬於/有生之域者皆隨此陶運四時)
(而不停萬物化/而不息者也)不生者疑獨(不生之主豈可實而驗哉/疑其冥一而无始終也)不化者徃復其際
不可終(代謝无閒形氣/轉續其道不終)疑獨其道不可窮(亦何以知其窮與不窮哉直自/疑其獨立而不改周行而不殆)
(也)黃帝書曰谷神不死(古有此書今巳不存夫谷虚而宅有亦如莊子之/稱環中至虚无物故謂谷神本自无生故曰不死)是
謂⬤牝(老子有此一章王弼注曰无形无影无逆无違處卑不動守靜不衰/谷以之成而不見其形此至物也處卑而不可得名故謂之⬤牝)
⬤牝之門是謂天地之根綿綿⬤存用之不勤(王弼曰門⬤牝之所由/也本其所由與太極同)
(體故謂天地之根也欲言存邪不見其⬤欲言亡邪萬/物以生故曰綿綿⬤存无物不成而不勞也故曰不勤)故生物者不生化物
者不化(莊子亦有此言向秀注曰吾之生也非吾之所生則生自生耳生生/者豈有物哉故不生也吾之化也非物之所化則化自化耳化化者)
(豈有物哉无物也故不化焉⬤使生物者亦生化物者亦化則與/物俱化亦奚異於物明夫不生不化者然後能爲生化之本也)自生自化自
形自色自智自力自消自息(皆自爾耳豈有/尸而爲之者哉)謂之生化形色智力消
息者非也(⬤有心於生化形色則豈能官天/地而府萬物瞻羣生而不遺乎)子列子曰昔者聖人因隂陽
以統天地(天地者舉⬤而言隂/陽者明其度數統理)夫有形者生於无形(謂之生者則不无无/者則不生故有无之)
(不相生理旣然矣則有何由而生忽爾而自生忽爾而自生而不知其所以生不/知所以生生則本同於无本同於无而非无也此明有形之自形无形以相形者)
(也)則天地安從生(天地无所從/生而自然生)故曰有太易有太初有太始有太素(此/明)
(物之自㣲至著變/化之相因襲也)太易者未見氣也(易者不窮滯之稱凝寂於太虚之域將/何所見即如易繫之太極老氏之渾成)
(也)太初者氣之始也(隂陽未判即下/句所謂渾淪也)太始者形之始也(隂陽旣判則/品物流形也)太素
者質之始也(質性也旣爲物矣則方貟/剛柔靜躁沈浮各有其性)氣形質具而未相離(此直論氣/形質不復)
(說太易太易爲三者宗/本於後句别自明之也)故曰渾淪渾淪者言萬物相渾淪而未相離也
(雖渾然一氣不相離散而三才之/道實濳兆乎其中淪語之助也)視之不見聽之不聞循之不得故曰易
也易无形(不知此下一字老子曰視之不見名曰希而此曰易易亦希簡之/别稱也太易之義如此而巳故能爲萬化宗主㝠一而不變者也)
易變而爲一(所謂易者窈冥惚恍不可變也/一氣侍之而化故⬤名變耳)一變而爲七七變而爲九
九變者究也(究窮也一變而爲七九不以/次數者全舉陽數領其都㑹)乃復變而爲二者形變之始
也(旣涉於有形之域理數相推自一之九九數旣終乃復反而/爲一反而爲一歸於形變之始此蓋明變化往復无窮極)淸輕者上爲天
濁重者下爲地(天地何邪直虚實清濁之自分判/者耳此一章全是周易乾鑿度也)沖和氣者爲人故天地
含精萬物化生(推此言之則隂陽氣偏交㑹而氣和氣/和而爲人生人生則有所⬤而立也)子列子曰天地
无全功聖人无全能萬物无全用(全猶/備也)故天職生覆地職形載聖
職敎化物職所冝(職王也生各有性/性各有所冝者也)然則天有所短地有所長聖有
所否物有所通(大體適於一方者造餘塗則閡矣王弼曰形必有所/分聲必有所屬⬤温也則不能凉⬤宫也則不能商)何則生
覆者不能形載形載者不能敎化敎化者不能違所冝(順之則/通也)冝定
者不出所也(皆有素分/不可逆也)故天地之道非隂則陽聖人之敎非仁則義
萬物之冝非柔則剛此皆隨所冝而不能出所位者也(方貟靜躁理不/得兼然尋⬤即)
(事則名分不可相干任理之通方貟未必相乖故二儀之德聖人之道燾育羣生/澤周萬物盡其清寜貞粹而巳則殊塗融通動靜澄一蓋由聖人不逆萬物之性)
(萬物不犯聖人之化凡滯於一方者形/分之所閡耳道之所運常冥通而无待)故有生者有生生者有形者有形形
者有聲者有聲聲者有色者有色色者有味者有味味者(形聲色/味皆忽)
(爾而生不能自生者也夫不能自生則无爲之本无爲之本則/无當於一象无係於一味故能爲形氣之主動必由之者也)生之所生者
死矣而生生者未甞終⬤之所形者實矣而⬤形者未甞有聲之所
聲者聞矣而聲聲者未嘗發色之所色者彰矣而色色者未嘗顯
味之所味者嘗矣而味味者未嘗呈(夫盡於一⬤者皆隨代謝而遷革/矣故生者必終而生生物者无變)
(化/也)皆无爲之職也(至无者故能爲/萬變之宗主也)能隂能陽能柔能剛能短能長能
貟能方能生能死能暑能涼能浮能沈能宫能商能出能没能玄
能黃能甘能苦能羶能香无知也无能也而无不知也而无不能也
(知盡則无知能極則无能故无所不知无所不能何晏道論曰有之爲有恃无/以生事而爲事由无以成夫道之而无語名之而无名視之而无⬤聽之而无)
(聲則道之全焉故能昭音嚮而出氣物包形神而章光影⬤以之黒素以/之白矩以之方規以之貟貟方得形而此无形白黒得名而此无名也)子列
子適衛食於道從者見百歳髑髏攓蓬而指(攓拔/出)顧謂弟子百豐
曰唯予與彼知而未甞生未甞死也(俱涉變化之⬤則予生而彼死推之/至極之域則理旣无生亦又无死也)
此過養乎此過歡乎(遭形則不能不養遇生則不能不/歡此過誤之徒非理之實當也)種有幾(先問變/化種數)
(凡有幾條然/後明之於下)⬤䵷爲鶉(事見/墨子)得水爲㡭得水土之際則爲䵷蠙之衣
(衣猶/覆蓋)生於陵屯(陵屯髙/潔處也)則爲陵舄(此隨所生之/處而變者也)陵舄得鬱栖則爲烏足
(此合而/相生也)烏足之根爲蠐螬其葉爲胡蝶(根本也葉散也言烏足爲蠐/螬之本其未散化爲胡蝶也)胡
蝶胥也(胥皆也言/物皆化也)化而爲蟲生竈下其狀⬤脫其名曰鴝掇(此一形之內/變/異者也)
鴝掇千日(干日/而死)化而爲鳥其名曰乾徐骨乾餘骨之沬爲斯彌(沬猶精/華生起)
斯彌爲食醯頥輅食醯頥輅生乎食醯黃軦食醯黃軦生乎九猷九
猷生乎瞀芮瞀芮生乎腐蠸(此皆死而更生/之一形者也)羊肝化爲地皐馬血之
爲轉鄰也人血之爲野火也(此皆一形之/內自變化也)鷂之爲鸇鸇之爲布榖布榖
久復爲鷂也鷰之爲蛤也田䑕之爲鶉也朽⬤之爲魚也老韭之爲
莧也老羭之爲猨也(羭牡/羊也)魚⬤之爲蟲(此皆无所困感/自然而變者也)亶爰之獸自孕
而生曰類(亶音蟬山海經云亶爰之山有獸其狀如/狸而有髮其名曰⬤自爲牝牡相生也)河澤之鳥視而生曰
鶂(此相視而生者也莊子曰白鶂/相視眸子不運而風化之也)純雌其名大⬤純雄其名稺蜂(大⬤/⬤鼈)
(之⬤也穉小也此无雌雄而自化上言蟲/獸之理旣然下明人道亦有如此者也)思士不妻而感思女不夫而孕(大/荒)
(經曰有思幽之國思士不妻思女不夫精氣/潜感不假交接而生子也此亦曰鶂之類也)后稷生乎巨跡(傳記云高辛氏之/妃名姜原見大人)
(跡好而履之如有人理感巳者遂孕因/生后稷長而賢乃爲堯佐即周祖也)伊尹生乎空桑(傳記曰伊尹母居伊水/之上旣孕夢有神告之)
(曰臼水出而東走无顧明日視曰出木告其鄰東走十里而顧其邑盡爲水身/因化爲空桑有華氏女子採桑得嬰皃于空桑之中故命之日伊尹而獻其君)
(令庖人養之長/而賢爲殷湯相)厥昭生乎濕(此因蒸/潤而生)醯雞生乎酒(此因酸/氣而生)羊奚比乎
不筍(此異⬤而/相親比也)久竹生青寧(因於林/藪而生)靑寧生程(自從㡭至於程皆生生/之物虵鳥蟲獸之屬言)
(其變化无常或以形而變或死/而更生終始相因无窮巳也)程生馬馬生人人久入於機萬物皆出於
機皆入於機(夫生死變化胡可測哉生於此者或死於彼死於彼者或生於/此而形生之生未嘗暫无是以聖人知生不常存死不永滅一)
(氣之變所適萬形萬形萬化而不化者存歸於不化故謂之機/機者羣有之始動之所宗故出无入有散有反无靡不由之也)黃帝書曰形
動不生形而生影聲動不生聲而生響(夫有形必有影有聲必有響/此自然而並生俱出而俱沒)
(豈有相資前後之差哉郭象注莊子論之詳矣而丗之談者以形動而影隨聲/出而響應聖人則之以爲喻明物動則失本靜則歸根不復曲通影響之義也)
无動不生无而生有(有之爲有恃无以生言生必由无而无不生有此/運通之功必輟於无故生動之稱因事而立耳)形
必終者也天地終乎與我偕終(料巨細計脩短則與我殊/矣㑹歸於終理固无差也)終進乎不知
也(進當爲盡此書盡字例多作進也聚則成形散則爲終此丗之所謂終始也/然則聚者以形實爲始以離散爲終散者以虚漠爲始以⬤實爲終故迭相)
(與爲終始而理實/无終无始者也)道終乎本无始進乎本不久(久當爲有无始故/不終无有故不盡)有生
則復於不生有形則復於无形(生者反終形者反/虚自然之數也)不生者(此不生者先/有其生然後)
(之於/死滅)非本不生者也(本不生者⬤/自无生无滅)无形者(此无刑亦先有其/形然後之於離散)非本无形
者也(本无形者初自无聚无散者也夫生生物者不生形形物者无刑故能生/形萬物於我體无變今謂旣生旣形而復反於无生无形者此故存亡之)
(徃復爾非始終/之不變者也)生者理之必終者也終者不得不終亦如生者之不得
不生(生者不生而自生故雖生而不知所以生不知所/以生則生不可絶不知所以死則死不可禦也)而欲⬤其生盡其終
惑於數也(盡亡/也)精神者天之分骨骸者地之分屬天淸而散屬地濁
而聚精神離形各歸其眞(天分歸天地分/歸地各反其夲)故謂之⬤⬤歸也歸其眞
宅(眞宅太/虚之域)黃帝曰精神入其門骨骸反其根我尚何存(何生之无形何/形之无氣何氣)
(之无靈然則心智形骸隂陽之一體偏積之一/氣及其離形歸根則反其眞宅而我无物焉)人自生至終大化有四(其閒遷/易无時)
(蹔停四者蓋舉/大較而言者也)嬰孩也少壯也老耄也死亡也其在嬰孩氣專志一和
之至也物不傷焉德莫加焉(老子曰含德之/厚此於赤子)其在少壯則血氣飄溢欲
慮充起物所攻焉德故衰焉(處力競之地/物切不與也)其在老耄則欲慮柔焉禮
將休焉物莫先焉(休息也巳无競/心則物不與爭)雖未及嬰孩之全方於少壯閒矣
其在死亡也則之於息焉反其極矣孔子遊於太山見榮啓期行乎
郕之野鹿裘帶索鼓琴而歌孔子問曰先生所以樂何也對曰吾樂
甚多天生萬物唯人爲貴而吾得爲人是一樂也(推此而言明人之神/氣與衆生不殊所適)
(者異故形貌不一是以榮啓期深測⬤伏之縁洞/識幽顯之驗故忻遇人形兼得男貴豈孟浪而言)男女之别男尊女卑故以
男爲貴吾旣得爲男矣是二樂也(人之將生男女亦无/定分故復喜得男身)人生有不見日
月不免襁褓者吾旣巳行年九十矣是三樂也貧者士之常也死者
人之終也處常得終當何憂哉孔子曰善乎能自寛者也(不能都忘/⬤樂善其)
(能摇理自/寛慰者耳)林⬤年且百歳(書傳无聞蓋/古之隱者也)底春被裘(㡳/當)拾遺穗於故畦
(收刈後田中/棄榖捃之也)並歌並進孔子適衛望之於野顧謂弟子曰彼叟可與言
者試往訊之子貢請行逆之壠端面之而歎曰先生曽不悔平而行
歌拾穗林⬤行不留歌不輟子貢叩之不巳乃仰而應曰吾何悔邪
子貢曰先生少不勤行長不競時老無妻子死期將至亦有何樂而
拾穗行歌乎林⬤⬤曰吾之所以爲樂人皆有之而反以爲憂(我所/以爲)
(樂者人人皆同伹未能/觸事而夷故无蹔歡)少不勤行長不競時故能壽⬤此(不勤行則無名/譽不競時則無)
(利欲二者不存於胷中則/百年之夀不祈而自獲也)老无妻子死期將至故能樂⬤此(所謂樂天/知命故云)
(憂/也)子貢曰壽者人之情死者人之惡子以死爲樂何也林⬤曰死之
與生一往一反故死於是者安知不生於彼故吾知其不相⬤矣吾
又安知營營而求生非惑乎亦又安知吾今之死不愈昔之生乎(尋/此)
(旨則存亡往/復无窮已也)子貢聞之不喻其意還以告夫子夫子曰吾知其可與言
果然然彼得之而不盡者也(卒然聞林⬤之言盛以爲巳造極矣而夫子/方謂未盡夫盡者无所不盡亦无所盡然後)
(盡理都全耳今方對无於有去彼取此則不得不覺内外之異然所不盡者亦/少許處耳若夫萬變⬤一彼我兩忘即理自夷而實无所遣夫⬤内逆外同於)
(人羣者豈有盡/與不盡者乎)子貢倦於學告仲尼曰願有所息(學者所以木復其⬤/乃至於猒倦則自然)
(之理/虧矣)仲尼曰生无所息(勞知慮役支體此生者/之事莊子曰生爲徭役)子貢曰然則賜息无所
乎仲尼曰有焉耳望其壙睪如也宰如也墳如也鬲如也則知所息
矣(見其墳壤鬲翼開知息七/有所莊子曰死爲休息也)子貢曰大哉死乎君子息焉小人伏焉(樂/天)
(知命秦然以待終君子之所以息去/離憂⬤昧然而死小人之所以伏也)仲尼曰賜汝知之矣人胥知生之樂
未知生之苦知老之憊未知老之佚知死之惡未知死之息也(莊子/日大)
(塊載我以形勞我以生/佚我以老息我以死耳)晏子曰善哉古之有死也(生死古今所同而蜀善/古之无者明古人不樂)
(生而惡/死也)仁者息焉不仁者伏焉(脩身愼行⬤懷兢懼此仁者之所憂貪欲/從肆當无厭足此不仁者之所苦唯死而)
(後休息/⬤伏之)死也者德之徼也(德者得也徼者歸/也言各得其所歸)古者謂死人爲歸人夫言
死人爲歸人則生人爲行人矣行而不知歸失家者也一人失家一丗
非之天下失家莫知非焉(此衆寡相傾者也晏子儒墨爲家重/形生者不辨有此言假記所稱耳)有人去
鄉土離六親廢家業遊於四方而不歸者何人哉丗必謂之爲狂
蕩之人矣又有人鍾賢丗(鍾賢丗冝/言重形生)矜巧能脩名譽誇張於丗而不
知巳者亦何人哉丗必以爲智謀之士此二者胥失者也(此二者雖行/事小異而並)
(不免於/溺喪也)而丗與一不與一唯聖人知所與知所去(以生死爲窹⬤者與/之溺喪忘歸者去之)
或謂子列子曰子奚貴虚列子曰虚者无貴也(凡貴名之所以生必謂/去彼而取此是我而非)
(物今有無兩忘萬異冥一故謂之/虚虚旣虚矣貴賤之名將何所生)子列子曰非其名也(事有實著非假/名而後得也)莫如
靜莫如虚靜也虚也得其居矣取也與也失其所矣(夫虚靜之理非/心慮之表形骸)
(之外求而得之即我之性内安諸已則自然眞全矣故物以全/者皆由虚靜故得其所安所以敗者皆由動求故失其所處)事之破䃣而
後有舞仁義者弗能復也(當爲之於未有冶之於未亂乃至虧喪凋殘方/欲鼓舞仁義以求反性命之極者未之得也䃣)
(音/毁)粥熊曰運轉亡巳天地密移疇覺之哉(此則莊子舟壑之義孔子曰/日夜无⬤丘以是徂夫萬物)
(與化爲體體隨化而遷化不蹔停物豈守故故向之形生非今形生俯仰之閒/巳渉萬變氣散⬤朽非一旦頓至而昧者操必化之器託不停之運自謂變化)
(可逃不/亦悲乎)故物損於彼者盈於此成於此者虧於彼(所謂川竭谷虚/丘夷淵實也)損
盈成虧隨丗隨死(此丗亦/冝言生)往來相接閒不可省疇覺之哉(成者方/自謂成)
(而巳虧矣生者方/自謂生濟巳死矣)凡一氣不頓進一形不頓虧亦不覺其成不覺其
虧(皆在冥中而濳化/固非耳目所瞻察)亦如人自丗(音/生)至老貌色智態亡日不異皮膚
爪髮隨丗隨落非嬰孩時有停而不易也(形色髪膚有之麤者新故/相換猶不可識汎妙於此)
(者/乎)閒不可覺俟至後知⬤國有人憂天地崩墜身亡所⬤廢寢食者
又有憂彼之所憂者因往曉之(彼之所憂者惑矣而復以不惑憂彼之所/惑不憂彼之所憂喻積惑彌深何能相喻)
(也)曰天積氣耳亡處亡氣⬤屈伸呼吸終日在天中行止奈何憂崩
墜乎(夫天之蒼蒼非人黙之質則所謂天者豈阻逺而无所/極邪自地而上則皆天矣故俯仰喘息末始之天也)其人曰天果積
氣日月星宿不當墜邪曉之者曰日月星宿亦積氣中之有光耀者
(氣亦何所不勝雖天地之大猶自安/於太虛之域況乃氣氣相舉者也)只使墜亦不能有所中傷其人曰奈
地壞何曉者曰地積塊耳充塞四虚亡處亡塊⬤躇歩跐蹈終日在
地上行止奈何憂其壞其人舍然大喜(舎冝作釋此/書釋字作舎)曉之者亦舎
然大喜(此二人一以必破爲憂一以必全爲喜此未知所以/爲憂喜也而互相慰喻使目解釋固未免於大惑也)長廬子聞而⬤
之曰虹蜺也雲霧也風雨也四時也此積氣之成乎天者也山岳也
河海也金石也火木也此積形之成乎地者也知積氣也知積塊也
奚謂不壞(夫混然未判則天地一氣萬物一形分而爲天/地散而爲萬物此盖離合之殊異形氣之虚實)夫天地空中之
一細物有中之最巨者難終難窮此固然矣難測難識此固然矣憂
其壞者誠爲大逺言其不壞者亦爲未是天地不得不壞則㑹歸於
壞遇其壞時奚爲不憂哉(此知有始之必終有形之必敗而不識/休戚與隂陽⬤降器質與天地顯没也)子列
子聞而⬤曰言天地壞者亦謬言天地不壞者亦謬壞與不壞吾所
不能知也雖然彼一也此一也(彼一謂不壞者也此一謂壞者也⬤其不壞/則與人偕全⬤其壞也則與人偕亡何爲欣)
(戚於其/閒哉)故生不知死死不知生來不知去去不知來壞與不壞吾何容
心哉(生之不知死猶死之不知生故當其成也莫知其毀及其毀也亦何知其/成此去來之見驗成敗之明徴而我皆即之情无彼此何處容其心乎)
舜問乎烝曰道可得而有乎(舜欲明羣有皆同於无/故舉道以爲發問之端)曰汝身非汝有也
汝何得有夫道(郭象曰夫身者非汝所能有也塊/然而自有耳有非所有而況无哉)舜曰吾身非吾有孰
有之哉(據有此身/故重發問)曰是天地之委形也(是一氣之/偏積者也)生非汝有是天地
之委和也(積和故/成生耳)性命非汝有是天地之委順也(積順故有存亡耳郭/象曰⬤身是汝有則)
(美惡死生當制之由汝今氣聚而生汝不能禁也氣/散而死汝不能止也明其委結而自成非汝之有也)孫子非汝有是天地之
委蛻也(氣自委結而蟬蛻耳⬤是汝/有則男女炙少亦當由汝也)故行不知所往處不知所持食不知
所以(皆在自爾中來/非知而爲之也)天地強陽氣也又胡可得而有邪(天地即復姿結中/之最大者也今行)
(處食息皆彊陽氣之所運動豈識其所以然彊陽猶剛實也非剛實理之至反/之虗和之極則无形无生不死不終則性命何所委順子孫何所委蛻行處何)
(所止泊飲食/何所因假也)齊之國氏大冨宋之向氏大貧自宋之齊請其術國氏告
之曰吾善爲盗始吾爲盗也一年而給二年而足三年大壤自此以
往施及州閭向氏大喜喻其爲盗之言而不喻其爲盗之道遂踰垣
鑿室手目所及亡不探也未及時以贓獲罪没其先居之財向氏以
國氏之謬已也往而怨之國氏曰若爲盗若何向氏言其狀國氏曰
嘻若失爲盗之道至此乎今將告若矣吾聞天有時地有利(謂春秋/冬夏凡)
(土出/有也)吾盗天地之時利雲雨之滂潤山澤之産育以生吾禾殖吾稼築
吾垣建吾舎陸盗禽獸水盗魚鼈亡非盗也夫禾稼土木禽獸魚鼈
皆天之所生豈吾之所有(天尚不能自生豈能生物人尚不能自/有豈能有物此乃明其自生自有者也)然吾盗
天而亡殃(天亡其旌我公其/心何往而有恐哉)夫金王珍寶榖帛財貨人之所聚豈天之
所與(天尚不能與豈人所能/聚此亦明其自能自聚)若盗之而獲罪孰怨哉(人有其財我犯/其秘所以致盗)向
氏大或以爲國氏之重罔巳也遇東郭先生問焉東郭先生曰若一
身庸非盗乎盗隂陽之和以成⬤生載若形況外物而非盗哉(若其/有盗)
(邪則我身即天地之一物不得私而/有之若其无盗邪則外内不得異也)誠然天地萬物不相離也仞而有之
皆惑也(夫天地萬物之都稱萬物天地之别名雖復各私其身理不相離仞而/有之心之惑也因此而言夫天地委形非我有也飭愛色皃矜伐智能)
(巳爲惑矣至於甚者構仞外物以爲巳有乃標名氏以自異倚親族以自固整/章服以耀物籍名位以動衆封殖財貨樹立權黨終身欣玩莫由自悟故老子)
(日吾所以有大患爲吾有身莊子日百骸六藏吾誰與爲/親頷斯旨也則方寸與太虚齊空形骸與萬物俱有也)國氏之盗公道也故
亡殃若之盗私心也故得罪(公者對私之名无私則公名滅矣今以/犯天者爲公犯人者爲私於理未至)有公私
者亦盗也(直所犯之異/耳未爲非盗)亡公私者亦盗也(一身不得不有財物不得不聚/復欲遣之非能即而无心者也)公
公私私天地之德(生即天地之一理身即天地之一物今所愛吝復是/愛吝天地之閒生身耳事无公私理无愛吝者也)知天地之
德者孰爲盗邪孰爲不盗邪(天地之德何邪自然而巳自然而巳何所歷其/公私之名公私之名既廢盗與不盗理无差也)
列子沖虚至德眞經卷第一
沖虚至德眞經卷第二
　　　　　　列子　張湛處度注
　　黃帝第二(稟生之質謂之性得性之極謂之和故應理/處順則所適常通任情背道則遇物斯滯)
黃帝即位十有五年喜天下戴已(隨丗而/喜耳)養正命(正當/爲性)娱耳目供鼻
口焦然肌色皯黣昏然五情爽惑(役心智未足以養性/命秖足以焦形也)又十有五年憂
天下之不治(隨丗而/⬤耳)竭聦明進智力營百姓焦然䏎色皯黣昏然五
情爽惑(用聦明未足以致/治秪足以亂神也)黃帝乃喟然讃曰(讃當/作歎)朕之過涇矣(淫當/作深)養
一巳其患如此治萬物其患如此(惟任而不養縱而不治則/性命自全天下自安也)於是放萬
機舎宫寢去直侍徹鐘懸減廚膳退而間居大庭之館齋心服形
(心无欲則/形自服矣)三月不親政事晝寢而夢(將明至理不可以情求故/⬤之於夢聖人無夢也)遊於華
胥氏之國華胥氏之國在弇州之西台州之北(不必便有此國也明至理/之必如此耳淮南云正西)
(曰弇州西/北曰台州)不知斯齊國幾千萬里(斯離也/齊中也)蓋非舟車足力之所及神
游而巳(舟車足力形之所資者耳/神道恍惚不行而至者也)其國无師長自然而巳其民无嗜慾
自然而巳(自然者不/資於外也)不知樂生不知惡死故无夭殤不知親巳不知
踈物故无愛憎不知背逆不知向順故无利害(理无生死故无所樂惡/理无愛憎故无所親踈)
(理无逆順故/无所利害也)都无所愛惜都无所畏忌入水不溺入火不熱斫撻无傷
痛指擿无痟癢(至和者无物能傷熱溺痛癢實由矜懼/義例詳於下章痟癢酸痟也義見周官)乗空如履實寢
虚⬤處牀雲霧不硋其視雷霆不亂其聽美惡不滑其心山谷不躓
其歩神行而巳(至順者无/物能逆也)黃帝旣寤(亦寄之眠寤耳/聖人无眠覺也)怡然自得召天老
力牧太山稽(三人黃/帝相也)告之曰朕閒居三月齋心服形思有以養身治物
之道弗獲其術(身不可養物不可治/而精思求之未可得)疲而睡所夢⬤此今知至道不可
以情求矣朕知之矣朕得之矣而不能以告⬤矣(不可以情求則/不能以情告矣)又二
十有八年天下大治幾⬤華胥氏之國而帝登假(假當/爲遐)百姓號之二百
餘年不輟列姑射山在海河洲中(見山/海經)山上有神人焉(凝寂故/稱神人)吸風
飲露不食五榖(旣不食榖矣豈復須吸風飲露/哉蓋吐納之貌不異於物耳)心如淵泉形如處女
(盡柔虚之極者其天姿/自粹非養而不衰也)不偎不愛(偎亦愛也芻狗萬物/恩无所偏偎音隱偎)仙聖爲之臣(仙壽/考之)
(跡聖治/丗之名)不畏不怒愿慤爲之使(畏威也若此豈有君臣役使之哉尊/卑長短各當其分固此而⬤稱耳)不施
不惠而物自足不聚不斂而巳无愆(愆蹇/乏也)隂陽常調日月常明四
時常⬤(⬤順/也)風⬤常均字育常時年榖常豐而土无札傷人无夭惡
物无疵厲⬤无靈響焉(天人合德隂陽順序昏明有度災害不生故道合/二儀契均四時老子曰以道涖天下者其⬤不神)
列子師老商氏友伯髙子進二子之道乗風而歸(莊子云列子御風而/行冷然善旬五日而)
(後反蓋神人/禦冦稱之也)尹生聞之從列子居數月不省舎因間請蘄其術者十
反而十不告尹生懟而請辭列子又不命尹生退數月意不巳又往
從之列子曰汝何去來之頻尹生曰曩章戴有請於子(章戴尹/生名)子不
我告固有憾於子今復脫然是以又來列子曰曩吾以汝爲逹(曩昔/也)
今汝之鄙至此乎姬將告汝(姬居/也)所學於夫子者矣自吾之事夫子
友⬤人也(夫子謂老商/⬤人謂伯髙)三年之後心不敢念是非口不敢言利害始得
夫子一眄而巳(實懷利害而不敢言此匿/怨藏情者也故眄之而巳)五年之後心庚念是非口庚言
利害(庚當/作更)夫子始一解顔而⬤(是非利害丗間之常理任心之所念任口/之所言而无矜忞於鬯懷内外如一不循)
(踰於匿而不顯哉欣/其一致聊寄⬤焉)七年之後從心之所念庚无是非從口之所言庚
无利害夫子始一引吾並席而坐(夫心者何寂然而无意想也口者所然/然而自吐納也⬤順心之極則无是非)
(任口之理財无利害道契/師左同位比肩故其冝耳)九年之後橫心之所念横口之所言亦不知
我之是非利害歟亦不知彼之是非利害歟亦不知夫子之爲我師
⬤人之爲我友内外進矣(心旣无念口旣无違故能恣其所念縱其所言/體道窮宗爲也津梁終日念而非我念終日言)
(而非我言若以无念爲念无言爲言未造於極也所謂无爲而无不爲/者如斯則彼此之異於何而求師資之義將何所施故曰内外盡矣)而後眼
如耳耳如鼻鼻如口无不同也心凝⬤釋骨⬤都融不覺形之所⬤
足之所履隨風東西猶术葉幹殻竟不知風乗我邪我乗風乎(夫/眼)
(耳鼻口各有攸司令神凝形廢无待於外則視聽不資眼耳臰味不頼鼻口故/六藏七孔四支百節塊然尸居同爲一物則形奚所⬤足奚所履我之乗風風)
(之乗我孰/能辨也)今女居先生之門曽未浹時而懟憾者再三女之片體將
氣所不受汝之一節將地所不載(用其情有其身則肌骨不能相容一/體將无所⬤豈二儀之所能覆載)履
虚乗風其可幾乎尹生甚怍屏息良乆不敢復言列子問⬤尹曰至
人濳行不空(不空者實有也至人動止不以實有爲/閡者也郭象曰其心虚故能御羣實也)蹈火不熱行乎萬物
之上而不慄(向秀曰天下楽推而不猒/非吾之自高故不慄者也)請問何以至於此⬤尹白是純
氣之守也非智巧果敢之列(至純至眞卽我之性分非求之於外愼而不/失則物所不能害豈智計勇敢而得冒歩艱)
(危/哉)⬤魚語汝(魚當/作吾)凡有貌像聲色者皆物也(上至聖人下及艮⬤皆形/聲之物以形聲相觀財无)
(殊絶/者也)物與物何以相逺也(向秀曰唯无/心者獨逺耳)天奚足以至乎先是色而巳餉
(曰同是⬤色之物耳未足以/相先也以相先者唯自然也)則物之造乎不形而止乎无所化(有旣无始/則所造者)
(无形矣形旣无終則所/止者无化矣造音作)夫得是而窮之者焉得爲正焉(㝷形聲欲窮其/終始者亦焉得)
(至極之/所乎)彼將處乎不深之度(即形色而不求其終始者不/失自然之正矣深當作淫)而藏乎无端之
紀(至理豈有隱藏哉彺而不/執故冥然无迹端崖不見)游乎萬物之所終始(乗理而无心者則常與/萬物並遊豈得無終始)
(之迹/者乎)壹其性養其氣含其德以通乎物之所造(氣壹德純者豈但自通/而巳哉物之所至皆使)
(无閡然後通濟/羣生焉造音操)夫⬤是者其天守全其神无郤物奚自入焉(自然之分/不虧則形)
(神全一憂患/奚由而入也)夫醉者之墜於車也雖疾不死骨節與人同而犯害與人
異其神全也乗亦弗知也墜亦弗知也(此借麤以明至/理之必然也)死生驚懼不入
乎其⬤是故遌物而不慴(向秀曰遇/而不恐也)彼得全於酒而猶⬤是(向秀曰/醉故失)
(其所知耳非/自然无心也)而況得全於天乎(向秀曰得全於天者自/然无心委順至理也)聖人藏於天故物
莫之能傷也(郭象曰不闚性分/之外故曰藏也)列禦宼爲伯昏无人射引之盈貫(盡⬤/窮鏑)
措杯水其肘上(手停審故/杯水不傾)發之鏑矢復沓(郭象曰矢去也/箭鏑去復往沓)方矢復寓
(郭象曰箭方去未至的以復/⬤杯於射言敏㨗之妙也)當是時也猶象人也伯昏无人曰是射之
射(雖盡射之理面不/能不以矜物也)非不射之射也(忘其能否雖不/射而同乎射也)當與汝登髙山履
危石臨百仞之淵⬤能射乎(内有所畏懼/則失其射矣)於是无人遂登髙山履危
石臨百仞之淵背逡巡足二分垂在外揖禦宼而進之禦㓂伏地幵
流至踵伯昏无人曰夫至人者上闚青天下潛黃泉揮斥八極神氣
不變(郭象曰揮斥猶縱放也夫徳充於内則神滿於外无/逺近幽深所在皆明故審安危之機而泊然自得也)今汝怵然有恂目
之志爾於中也殆矣夫(郭象曰不能明至分故有懼/而所喪者多矣豈唯射乎)范氏有子曰子華
善養私名(遊俠之/徒也)舉國服之有寵於晉君不仕而居三卿之右目所
偏視晉國爵之口所偏肥(音/鄙)晉國黜之(⬤薄/也)游其庭者侔於朝子華
使其俠客以智鄙相攻彊弱相凌雖傷破於前不用介意終日夜以
此爲戲樂國殆成俗禾生子伯范氏之上客出行經坰外(坰郊野/之外也)宿
於田更商丘開之舎(更當/作⬤)中夜禾生子伯二人相與言子華之名勢
能使存者亡亡者存富者貧貧者冨商丘開先窘於飢寒潜於牖
北聽之因假糧荷畚之子華之門子華之門徒皆丗族也縞衣乗軒
緩歩闊視顧見商丘開年老力弱面目黎黒衣冠不檢莫不眲之(聑/音)
(奴/革)旣而狎侮欺詒攩㧙挨抌(攩音晃祕音扶閉挨/音烏待抌音都感切)二所不爲商丘開
常无愠容而諸客之技單憊於戲⬤遂與商丘開俱乗髙臺於衆
中漫言曰有能自投下者賞百金衆皆競應商丘開以爲信然遂先
投下形⬤飛鳥⬤於地骪骨无䃣范氏之黨以爲偶然末詎怪也因
復指河曲之淫隅曰彼中有寶珠泳可得也商丘開復從而泳之(水/厎)
(潜行/日泳)旣出果得珠焉衆昉同疑(昉始/也)子華昉令豫⬤食衣帛之次俄
而范氏之藏大火子華曰⬤能入火取錦者從所得多少賞⬤商丘
開往无難色大火往還埃不漫身不焦范氏之黨以爲有道乃共謝
之曰吾不知子之有道而誕子(誕欺/也)吾不知子之神人而辱子子其
愚我也子其聾我也子其盲我也敢問其道商丘開曰吾亡道雖吾
之心亦不知所以雖然有一於此試與子言之曩子二客之宿吾舎
也聞譽范氏之勢能使存者亡亡者存冨者貧貧者冨吾誠之无
二心故不逺而來及來以子黨之言皆實也唯恐誠之之不至行之
之不及不知形體之所措利害之所存也心一而巳物亡迕者如斯
而巳今昉知子黨之誕我我内藏猜慮外衿觀聽追幸昔日之不焦
溺也怛然白熱惕然震悸矣水火豈復可近哉自此之後范氏門徒
路遇乞見馬醫弗敢辱也必下車而揖之宰我聞之以告仲尼仲尼
曰汝弗知乎夫至信之人可以感物也動天地感⬤神橫六合而无
逆者豈伹履危險入水火而巳哉商丘開信僞物猶不逆況彼我皆
誠哉小子識之周宣王之牧正有役人梁鴦者能養野禽獸委食於
園庭之内雖虎狼鵰鶚之⬤无不柔者雄雌在前孳尾成羣異⬤雜
居不相搏噬也王慮其術終於其身令毛丘園傳之梁鴦曰鴦賤役
也何術以告爾懼王之謂隱於爾也旦一言我養虎之法凡順之則
喜逆之則怒此有血氣者之性也然喜怒豈妄發哉皆逆之所犯也
夫食虎者不敢以生物與之爲其殺之之怒也(恐因殺/以致怒)不敢以全物與
之爲其碎之之怒也(恐因其用/力致怒)時其饑飽達其怒心(向秀曰達其心之/所以怒而順之也)
虎之與人異⬤而媚養已者順也(殊性而愛媚/我順之故也)故其殺之逆也(所以害/物逆其)
(心/故)然則吾豈敢逆之使怒哉亦不順之使喜也夫喜之復也必怒怒
之復也常喜皆不中也(不處中和勢極/則反必然之數)今吾心无逆順者也則鳥獸
之視吾猶其儕也故游吾園者不思髙林曠澤寢吾庭者不願深山
幽谷理使然也(聖人所以陶運羣生使各得其性亦猶/役人之能將養禽獸使不相殘害也)顔回問乎仲尼曰
吾甞濟乎觴深之淵矣津人操舟⬤神吾問焉曰操舟可學邪曰可
能游者可敎也善游者數能(向秀曰其數自能也言/其道數必能不懼舟也)乃若夫沒人則未
甞見舟而謖操之者也(謖起也向秀曰/能矜⬤之人也)吾問焉而不告敢問何謂也仲
尼曰⬤吾與⬤玩其文也久矣而未達其實而固且道與(見操舟之/可斈則是)
(玩其文未悟沒者之自能則是/未至其實今且爲汝說之也)能游者可敎也輕水也善游者之散能也
忘水也(亡水則无/矜畏之心)乃⬤夫沒人之未甞見舟也而謖操之也彼視⬤者
陵視舟之覆猶其車却也覆却萬物方陳乎前而不得入其舍(神明/所居)
(故謂/之舎)惡往而不暇(所遇皆/閒暇也)以瓦摳者巧以鉤摳者憚以黃金摳者惛
(互有所投日摳郭象曰所/要愈重則其心愈矜也)巧一也而有所矜則重外也凡重外者撰内(唯/忘)
(内外遺輕重/則无巧拙矣)孔子觀於吕梁懸水三十仞流沫三十里黿鼉魚鼈之
所不能游也見一丈夫游之以爲有苦而欲死者也使弟子益流而
承之數百歩而出被髮行歌而游於棠行(棠當作塘/行當作下)孔子從而問之
曰吕梁懸水三十仞流沬三十里黿鼉魚鼈所不能游向吾見子道
之(道當/爲蹈)以爲有苦而欲死者使弟子並流將承子子出而被髮行歌
吾以子爲⬤也察子則人也請問蹈水有道乎曰亡吾无道吾始乎
故長乎性成乎命與齎俱入與汨偕出(齎汨者水迴/入涌出之貌)從水之道而不
爲私焉此吾所以道之也孔子曰何謂始乎故長乎性成乎命也曰
吾生於陵而安於陵故也(故猶素也任其眞/素則所遇而安也)長於水而安於水性也(願/性)
(之理則物/莫之逆也)不知吾所以然而然命也(自然之理不可以智知/知其不可知謂之命也)仲尼適楚岀
於林中見痀僂者承蜩猶掇之也仲尼曰子巧乎有道邪曰我有道
也五六月纍堄二而不墜則失者錙銖(向秀曰累二丸而不墜是用手之/停審也故承蜩所失者不過錙銖)
(之閒/耳)纍三而不墜則失者十一纍五而不墜猶掇之也(用手轉審則/无所失者也)吾
處也⬤橜株駒(崔譔曰橜株/駒断樹也)吾執臂⬤槁木之枝天地之大萬物之
多而唯蜩翼之知吾不反側不以萬物易蜩之翼何爲而不得(郭象/曰遺)
(彼故得/此也)孔子顧謂弟子曰用志不分乃疑於神(分猶散意專則/與神相似者也)其痀僂
文人之謂乎文人曰汝逢衣徒也亦何知問是乎脩汝所以而後載
言其上(脩治也言治汝所用仁養之術反於/自然之道然後可載此言於身上也)海上之人有好漚鳥者每旦
之海上從漚鳥游漚鳥之至者百住而不止(心和而形順者物/所不惡住當作數)其父曰
吾聞漚鳥皆從汝游汝取來吾玩之明日之海上漚鳥舞而不下也
(心動於内形變於外禽/鳥猶⬤人理豈可詐哉)故曰至言去言至爲無爲齊智之所知則淺矣
(言爲都忘然後物无疑心限於智之所知則失之逺矣或有疑丈人假僞⬤以/獲蟬海童在和心而鷗游二情相背而同不忤物夫立言之本各有攸趣似⬤)
(乖互㑹歸不異者蓋丈人明夫心慮專一猶能外不駭物況目然冥至⬤同於/木石者乎至於海童誠心充於内坦蕩形於外雖未能利害兩忘猜忌兼消然)
(輕羣異⬤亦无所多怪此二喻者/蓋假近以徵逺借未以明本耳)趙襄子率徒十萬狩於中山(火畋/曰狩)藉芿
燔林扇赫百里有一人從石壁中出隨煙燼上下衆謂⬤物火過徐
行而出⬤無所經渉者襄子怪而留之徐而察之⬤色七竅人也氣
息音聲人也問奚道而處石奚道而入火其人曰奚物而謂石奚物
而謂火(此則都不覺有石/火何物而能閡之)襄子曰而嚮之所出者石也而嚮之所渉
者火也其人曰不知也(不知之極/故得如此)魏文侯聞之問子夏曰彼何人哉子
夏曰以商所聞夫子之言和者大同於物物無得傷閡者游金石蹈
水火皆可也文侯曰吾子奚不爲之子夏曰刳心去智商未之能雖然
試語之有暇矣(夫因心以刳心借智以去智心智之累誠盡然所遣心智/之跡猶存明夫至理非用心之所體忘言之則有餘暇矣)文
侯曰夫子奚不爲之子夏曰夫子能之而能不爲者也文侯大說(天/下)
(有能之而能不爲者有能之而不能不爲者有不能而疆欲爲之者有不爲而/自能者至於聖人亦何所爲亦何所不爲亦何所能亦何所不能俛仰同俗升)
(降随物竒功異迹未甞蹔顯體中之絶妙處萬不視一焉此卷自始篇至此章/明順性命之道而不係著五情專氣致柔誠心无二者則處水火而不燋溺渉)
(木石而不挂硋觸鋒刃而无傷殘履危險而无巔墜萬物靡逆其心入獸不亂/羣神能獨游身能輕舉耳可洞聽目可徹照斯言不經實駭常心故試論之夫)
(隂陽遞化五才偏育金土以母子相生水火以燥濕相乗人性以靜躁殊途升/降以所能異情故有雲張之翰淵濳之鱗火遊之䑕木藏之蟲何者剛柔炎凉)
(各有牧冝安於一域則困於餘方至於至人心與无氣⬤合體與隂陽冥諧方/圓不當於一象温涼不值於一器神定氣和所乘皆順則五物不能逆寒暑不)
(能傷謂含德之厚和之至也故常无死地豈用心去就/而復全哉蹈水火乘雲霧履高危入甲兵未足怪也)有神巫自齊來處於
鄭命曰季咸知人死生存亡禍福壽夭期以歳月旬日如神鄭人見
之皆避而走(向秀曰不喜/自聞死日也)列子見之而心醉(向秀曰迷/惑其道也)而歸以告壷丘
子曰始吾以夫子之道爲至矣則又有至焉者矣(郭象曰謂季咸之/至又過於夫子也)壷
子曰吾與汝旣其文未旣其實而固得道與衆雌而无雄而又奚卵
焉(向秀曰夫實由文顯道以事彰有道而无事猶有雌无雄耳今吾與汝雖深/淺不同然俱在實位則无文相發矣故未盡我道之實也此言至人之唱必)
(有感而後/和者也)而以道與丗抗必信矣夫故使人得而相汝(向秀曰元其一方/以必信於世故可)
(得而/相也)嘗試與來以予示之明日列子與之見壷子出而謂列子曰譆
子之先生死矣弗活矣不可以旬數矣吾見怪焉見濕灰焉列子入
涕泣沾衾以告壷子子曰向吾示之以地文(向秀曰塊/然⬤土也)罪乎不誫不止
(罪或作萌向秀曰萌然不動亦不自止與枯木同其不華死灰均其寂魄此至/人无感之時也夫至人其動也天其靜也土其行也水流其湛也淵嘿淵嘿之)
(與水流天行之與地止其於不爲而自然一也今季咸見其尸居而坐忘即謂/之將死見其神動而天隨便爲之有生苟无心而應感則與變升降以丗爲量)
(然後足爲物主而順時无/極耳豈相者之所覺哉)是殆見吾杜德幾也(向秀曰德幾不/發故曰杜也)甞又與來
明曰又與之見壷子出而謂列子曰幸矣子之先生遇我也有瘳矣
灰然(灰或/作全)有生矣吾見杜權矣(有用而无利/故謂之杜權)列子入告壷子壷子曰
向吾示之以天壤(向秀曰天壤之中覆載之功/見矣比地之文不猶外乎)名實不入(向秀曰任自然而/覆載則名利之作)
(皆爲/棄物)而機發於踵(郭象曰常/在極上起)此爲杜權是殆見吾善者幾也(向秀曰/有善於)
(彼彼乃見之明季/咸之所見者淺矣)甞又與來明曰又與之見壷子出而謂列子曰子之
先生坐不齋(或无坐字向秀曰无往不平混然一之/以管窺天者莫見其崖故以不齊也)吾无得而相焉試齋
將且復相之列子入告壷子壷子曰向吾示之以太沖莫眹(向秀曰/居太沖)
(之極皓然泊心⬤/同萬方莫見其迹)是殆見吾衡氣幾也(衡平/也)鯢旋之潘(音/藩)爲淵止水之
曰夫内誠不解(郭⬤曰外自矜/飾内不釋然也)形諜成光(郭⬤曰舉動/便辟成光儀)以外鎭人心(外/以)
(矜嚴服物/内實不足)使人輕乎貴老(使人輕而尊長之者/由其形諜成光故也)而⬤其所患(郭象曰以/美形動物)
(則所患/亂至也)夫漿人特爲食羮之貨多餘之嬴(所貨者羹食所/利者盈餘而巳)其爲利也
薄其爲權也輕而猶⬤是(郭象曰權輕利薄可无求於人而/皆敬已是髙下大小无所失者)而況萬乗
之主身勞於國而智盡於事(所以不/敢之齊)彼將任我以事而效我以功吾
是以驚(推此⬤也則貨輕者望/利薄任重者責功多)伯昏瞀人曰善哉觀乎(汝知驚此者是/善觀察者也)
汝處已人將保汝矣(汝⬤黙然不自顯曜適齊之與處此/皆无所懼苟違此義所在見保矣)无幾何而往則
戸外之屨滿矣(歸之/果衆)伯昏瞀人北面而立敦杖蹙之乎頥(敦堅/也)立有
閒不言而出賔者以告列子列子提履徒跣而走曁乎門問曰先生
旣來曽不廢藥乎(廢置也曽无善/言以當藥石也)曰巳矣吾固告汝曰人將保汝果
保汝矣非汝能使人保汝(順乎理以接物則物不保之今/背理而感物求物不保不可得)而汝不能使人
无汝保也(郭象曰任平而化則无感/无求无感无求乃不相保)而焉用之感也(汝用何術乃/感物如此乎)感豫出
異(郭象曰先物施惠惠/不因彼䂊出而異者)且必有感也摇而本身又无謂也(必⬤使物感巳/則彼我之性動)
(易/之)與汝遊者莫汝告也(皆摇本之徒不/能相啓悟也)彼所小言盡人毒也(小言細巧/易以感人)
(故爲人/毒害也)莫覺莫悟何相孰也(不能相/成濟也)楊朱南之沛老聃西遊於秦邀
於郊至梁而遇老子(莊子云楊子居子居或楊朱之字/又不與老子同時此皆寓言也)老子中道仰天而
歎曰始以汝爲可敎今不可敎也(與至人遊而未能去其/矜夸故曰不可敎者也)楊子不荅至舎
進涫漱巾櫛脫履户外膝行而前曰向者夫子仰天而歎曰始以汝
爲可敎今不可敎弟子欲請夫子辭行不閒是以不敢今夫子閒矣
請問其過老子曰而睢睢而盱盱而誰與居(汝云何自居處而夸張/⬤此使物故歎之乎)大
白⬤辱盛德⬤不足(不與物競則常/處卑而守約也)楊朱蹵然變容曰敬聞命矣其
往也舎迎將家(客舎/家也)公執席妻執巾櫛舎者避席煬者避竈(厚自/蔵異)
(則物憚/之也)其反也舎者與之爭席矣(自同於物物/所不惡也)楊朱過宋東之於逆旅
逆旅人有妾二人其一人美其一人惡惡者貴而美者賤楊子問其
故逆旅小子對曰其美者自美吾不知其美也其惡者自惡吾不知
其惡也楊子曰弟子記之行賢而去自賢之行安往而不愛哉(失驕/盈矜)
(伐⬤神人道之所不與虚巳以脩理/天下之所樂推以此而往孰能距之)天下有常勝之道有不常勝之道常
勝之道曰柔常不勝之道曰彊三者亦知(亦當/作易)而人未之知故上古之
言彊先不巳⬤者(所勝在巳/下者耳)柔先出於巳者(不與物競則/物不能如也)先不巳⬤者
至於⬤巳則殆矣(遇敵必/危之也)先出於巳者亡所殆矣(理常/安也)以此勝一身⬤
徒以此任天下⬤徒謂不勝而自勝不任而自任也(夫體柔虚之道處/不競之地雖一身)
(之貴天下之大无心而御之同於徒矣徒空黙之謂也郭象曰聽耳之所聞視/目之所見知止其所不知能止其所不能用其自用爲其自爲順性而不競於)
(物者此至柔之道也故舉其自舉持/其自持旣无分銖之重而我无力焉)粥子曰欲剛必以柔守之欲彊必以
弱保之(守柔不以求剛而自剛保弱不以求彊/而自彊故剛彊者非欲之所能致也)積於柔必剛積於弱必彊
觀其所積以知禍福之郷(禍福生於/所積也)彊勝不⬤巳至於⬤巳者剛(必有/折也)
柔勝出於巳者其力不可量老聃曰兵彊則滅(王弼曰物之所惡/故必不得終焉)木彊
則折(彊極則/毁矣)柔弱者生之徒堅彊者化之徒狀不必童(章當/作同)而智童
智不必童而狀童聖人取童智而遺童狀衆人近童狀而䟽童智狀
與我童者近而愛之狀與我異者䟽而畏之有七尺之骸手足之異
戴髮含齒⬤而趣者謂之人而人未必无獸心雖有獸心以狀而見
親矣傅翼戴角分牙布⬤仰飛伏走謂之禽獸而禽獸未必无人心
雖有人心以狀而見䟽矣庖犧氏女媧氏神農氏夏后氏蛇身人面
萬物情態悉解異⬤音聲㑹而聚之訓而受之同於人民故先㑹劉
神魑魅(禹朝羣神於/㑹稽是也)次達八方人民未聚禽獸蟲蛾(百獸率/舞是也)言血氣之
⬤心智不殊逺也神聖知其如此故其所敎訓者无所遺逸焉宋有
狙公者(好養猿⬤者因/謂之狙公也)愛狙養之成羣能解狙之意狙亦得公之心損其
家口充狙之欲俄而匱焉將限其食恐衆狙之不馴於巳也(馴音/脣)先誑
之曰與⬤茅(茅栗/也)朝三而暮四足乎衆狙皆起而怒俄而曰與⬤茅
朝四而暮三足乎衆狙皆伏而喜物之以能鄙相籠皆猶此也聖人
以智籠羣愚亦猶狙公之以智籠衆狙也⬤實不虧使其喜怒哉紀
渻子爲周宣王養⬤鷄十日而問鷄可⬤巳乎曰未也方虚驕而恃
氣(无實而/自矜者)十日又問曰未也猶應影嚮(按悟/之速)十日又問未也猶疾視而
盛氣(常求敵面/必已之勝)十日又問曰幾矣鷄雖有鳴者巳无變矣(彼命敵而/我不應忘)
(勝負/矣)望之似木鷄矣其德全矣(至全者更不/似血氣之⬤)異鷄无敢應者反走耳
(德全者非但巳无心乃使外物不生心郭象/曰養之以至於全者猶无敵於外況自全乎)惠盎(惠盎惠/施之族)見宋康王康王
蹀足謦欬疾言曰寡人之所說者勇有力也不說爲仁義者也客將
何以敎寡人惠盎對曰臣有道於此使人雖勇刺之不入雖有力擊
之弗中大王獨无意邪宋王曰善此寡人之所欲聞也惠盎曰夫刺
之不入擊之不中此猶辱也臣有道於此使人雖有勇弗敢刺雖有
力弗敢擊夫弗敢非无其志也臣有道於此使人本无其志也夫无
其志也未有愛利之心也臣有道於此使天下丈夫女子莫不驩然
皆欲愛利之此其賢於勇有力也四累之上也大王獨无意邪(處卿/大夫)
(士民之上故/言四累也)宋王曰此寡人之所欲得也惠盎對曰孔墨是巳孔丘墨
翟无地而爲君無官而爲長天下丈夫女子莫不延頸舉踵而願安
利之今大王萬乗之主也誠有其志則四境之内皆得其利矣其賢
於孔墨也遠矣宋王無以應惠盎趨而出宋玉謂左右曰辯矣客之
以說服寡人也
列子沖虚至徳眞經卷第二
沖虚至德眞經卷第三
　　　　　　列子　張湛處度注
　周穆王第三(夫禀生受有謂之形俛仰變異謂之化神之所交謂之夢形/之所接謂之覺原其極也同歸虚僞何者生質根滯百年乃)
(終化情枝淺視瞬而㓕神道恍惚⬤存⬤亡形理顯著若誠⬤實故洞監/知生滅之理均覺夢之塗一雖萬變交陳未関神慮愚惑者以顯昧爲成)
(驗遟速而致疑故竊然而自私以形骸/爲眞宅孰識生化之本歸之於无物哉)
周穆王時西極之國有化人來(化均/人也)入水火貫金石反山川移城邑
乗虚不墜觸實不硋千變萬化不可窮極旣巳變物之形又且易人
之慮(能使人暫忘/其宿所知識)穆王敬之⬤神事之⬤君推路寢以居之引三牲以
進之選女樂以娱之化人以爲王之宫室卑陋而不可處王之⬤饌
腥螻而不可饗(螻蛄/臭也)王之嬪御膻惡而不可親穆王乃爲之改築土
木之功赭堊之色无遺巧焉五府爲虚而臺始成其髙千仞臨終南
之上號曰中天之臺⬤鄭衛之處子娥媌靡曼者(娥媌妖好也/靡曼柔弱也)施芳
澤正蛾眉設䈂珥(䈂首飾/珥瑱也)衣阿錫(阿細榖/錫細布)曳齊紈(齊名紈/所出也)粉白黛黒
珮玉環雜芷⬤(芷若/香草)以滿之(充滿/臺館)奏承雲六⬤九韶晨露以樂之(承/雲)
(黃帝樂六⬤帝嚳樂/九韶舜樂晨露湯樂)月月獻玉衣旦旦薦玉食(言其/珍異)化人猶不舎然
不得巳而臨之居亡幾何謁王同游王執化人之祛(祛衣/䄂也)騰而上者
中天迺止曁及化人之宫化人之宮構以金銀絡以珠玉出雲雨之
上而不知下之據望之⬤屯雲焉耳目所觀聽鼻口所納甞皆非人
閒之有王實以爲清都紫微鈞天廣樂帝之所居(清都紫微天帝之所/居也傳記云奏穆公)
(疾不知人旣寤曰我之帝所甚樂與百神游鈞天廣樂九/奏萬舞不⬤三代之樂其聾動心一說云趙簡子亦然也)王府而視之其宫
榭⬤累塊積蘇焉王自以居數十年不思其國也(所謂易人/之慮也)化人復
謁王同游所及之處仰不見日月俯不見河海光影所照王目⬤不
能得視音響所來王耳亂不能得聽百骸六藏悸而不凝意迷精
喪請化人求還(太虚恍惚之域固非俗人之/所渉心目亂惑自然之數也)化人移之(移猶/推也)王⬤磒虚焉
(磒墜/也)旣寤所坐猶嚮者之處侍御猶嚮者之人視其前則酒未清肴
未䀟(扶貴/反)王問所從來左右曰王黙存耳由此穆王自失者三月而
復更問化人(問其形不/移之意)化人曰吾與王神㳺也形奚動哉(所謂神者不/疾而速不行)
(而至以近事喻之假⬤一昔所夢或百年之事所見或絶域之物其在覺也俛/仰之須臾再撫六合之外邪想湟念猶得如此況神心獨運不假形器圓通立)
(照寂然凝/虚者乎)且曩之所居奚異王之宫曩之所游奚異王之圃王閒恒
疑蹔亡(彼之與此俱非眞物習其常/存疑其蹔亡者心之惑也)變化之極徐疾之間可盡模哉(變/化)
(不可窮極徐疾理亦无閒/欲以智㝷象模未可測)王大恱不恤國事不樂臣妾(感至言故遺丗事/之治亂忘君臣之)
(尊卑/也)肆意逺游命駕八駿之乗右服(古華/字)騮而左緑耳右驂赤⬤
而左白(古義/字)主車則造父爲御(上齊下合此/古字末審)爲右次車之乗右
服渠黃而左踰輪左驂盜驪而右山子柏天主車參百爲御奔戎爲
右馳驅千里至于巨蒐氏之國巨蒐氏乃獻白鵠之血以飲王具牛馬
之湩以洗王之足(湩乳也以巳所/珍貴獻之至尊)及二乗之人巳飲而行遂宿于崑崙之
阿赤水之陽(山海經云崑崙/山有五色水也)别日升于崑崙之以觀黃帝之宫而
封之以詒後丗遂賔于西王母觴于瑶池之上(西王母人⬤也虎齒蓬髮/戴勝/菩嘯也出山海經)
西王母爲王謡(徒歌曰謡/詩名白雲)王和之(和荅也詩/名東歸)其辭哀焉迺觀曰之所入
(穆天子傳云/西登弇山)一日行萬里王乃歎曰於乎予一人不盈于德而諧於樂
(諧/辨)後丗其追數吾過乎(自此巳上至命駕八駿/之乗事見穆天子傳)穆王幾神人哉(言非/神也)能
窮當身之樂猶百年乃徂(知丗事无常/故肆其心也)丗以爲登假焉(假字當作遐丗/以爲登遐明其)
(實死/也)老成子學幻於尹文先生三年不告老成子請其過而求退尹
文先生揖而進之於室屏左右而與之言曰昔老聃之徂西也顧而
告予曰有生之氣有形之狀盡幻也造化之所始隂陽之所變者謂
之生謂之死窮數達變因形移易者謂之化謂之幻(窮二儀之數握/隂陽之紀者陶)
(運萬形不/覺其難也)造物者其巧妙其功深固難窮難終(造物者豈有心哉自/然似妙耳夫氣質憒)
(薄結而成形隨化而/往故未即消滅也)因形者其巧顯其功淺故隨起隨滅(假物而爲變/革者與成形)
(而推移故暫生暫没/功顯事著故物皆駁)知幻化之不異生死也始可與學幻矣(注篇目巳/詳其義)
吾與汝亦幻也奚須學哉(身則是幻而復欲學/幻則是幻幻相學也)老成子歸用尹文先生
之言深思三月遂能存亡自在憣校四時冬起雷夏造冰飛者走走
者飛(深思一時猶得其道况不思而自得者乎夫生必由理形必由生失有/有生而无理有⬤而无生生之與形形之與理雖精麤不同而迭爲賔)
(主往復流遷未始蹔停是以變動不居或聚或散撫之有倫則功替而事著脩/之失度則跡顯而變彰今四時之令或乖則三辰錯序雷冰反用器物蒸爍則)
(飛鍊雲沙以成水傾得之於常衆所不疑推此⬤也盡隂陽之妙數極萬物之/情者則陶鑄羣有與造化同功矣⬤夫偏達數術以氣質相引俛仰則一出一)
(没顧盻則飛走易/形蓋術之末者子)終身不箸其術固丗莫傳焉(日用而百姓不知聖人之/道也顯竒以駭一丗常人)
(之事/耳)子列子曰善爲化者其道密庸其功同人(取濟丗安物而巳故其/功潜著而人莫知/焉)
五帝之德三王之功未必盡智勇之力或由化而成孰測之哉(帝王/之功)
(德丗爲之名非所以爲帝王也揖讓干戈果是所假之塗/亦奚爲而不假幻化哉但駭丗之迹聖人密用而不顯焉)覺有八徴夢有
六候(㣲驗也候占也六/夢之占義見周官)奚謂八徴一曰故(故/事)二曰爲(爲作/也)三曰得四曰喪
五曰哀六曰樂七曰生八曰死此者八徴形所接也奚謂六候一曰
正夢(平居/自夢)二曰蘁夢(周官注云蘁當爲驚/愕之愕謂驚愕而夢)三曰思夢(因思念/而夢)四曰寤夢
(覺時道/之而夢)五曰喜夢(因喜恱/而夢)六曰懼夢(因恐怖/而夢)此六者神所交也(此一/章大)
(旨亦明覺夢/不異者也)不識感變之所起者事至則惑其所由然識感變之所
起者事至則知其所由然知其所由然則無所怛(夫變化云爲皆有因/而然事以未來而不)
(㝷其本者莫不改惑誠識所由/雖譎怪萬端而心无所駭也)一體之盈虚消息皆通於天地應於物
⬤(人與隂陽通氣身與天地並形/吉凶往復不得不相關通也)故隂氣壯則夢涉大水而恐懼(失其/中和)
(則濡溺/恐懼也)陽氣壯則夢涉大火而燔⬤(火性猛烈遇/則燔⬤也)隂陽俱壯則夢生
殺(隂陽以和爲用者也抗則/自相利害故或生或殺也)甚飽則夢與甚饑則夢取(有餘故欲施不/足故渉取此亦)
(與覺相/⬤也)是以以浮虚爲疾者則夢揚以沈實爲疾者則夢溺藉帶
而寢則夢蛇飛鳥銜髪則夢飛(此以物/⬤致感)將隂夢火將疾夢食飲酒者憂
歌儛者哭(此皆明夢或國事致感或造極相/反即周禮六夢六義理无妄然)子列子曰神遇爲夢形接爲
事(莊子曰其寐也神/交其覺也形開)故晝想夜夢神形所遇(此想謂覺時有情慮之事非/如丗間常語晝日想有此事)
(而後隨/而夢也)故神凝者想夢自消(晝無情念/夜无夢寐)信覺不語信夢不達物化之
往來者也(夢爲鳥而厲於天夢爲魚/而潛於淵此情化徃復也)古之眞人其覺自忘其寢不夢幾虛
語哉(眞人无往不忘乃當不眠何/夢之有此亦寓言以明理也)西極之南隅有國焉不知境界之所
接名古莽之國隂陽之氣所不交故寒暑亡辨日月之光所不照故
晝夜亡辨其民不食不衣而多眠五旬一覺以夢中所爲者實覺之所
見者妄四海之齊謂中央之國(即今四/海之内)跨河南北越岱東西萬有餘
里其隂陽之審度故一寒一暑昏明之分察故一晝一夜其民有智
有愚萬物滋殖才藝多方有君臣相臨禮法相持其所云爲不可稱
計一覺一寐以爲覺之所爲者實夢之所見者妄東極之北隅有國
曰阜落之國其土氣常燠日月餘光之照其土不生嘉苗其民食草根
水實不知火食性剛悍彊弱相藉貴勝而不尚義多馳歩少休息常
覺而不眠(方俗之異猶覺夢反用動寢殊/性各適一方未足相非者也)周之尹氏大治産其下趣役
者侵晨昏而弗息有老役夫筋力竭矣而使之彌勤晝則呻呼而即
事夜則昏憊而熟寐精神荒散昔昔夢爲國君居人民之上緫一國之
事遊燕宫觀恣意所欲其樂无比覺則復役人有慰喻其懃者役夫
曰人生百年晝夜各分(分半/也)吾晝爲僕虜苦則苦矣夜爲人君其樂
无比何所怨哉尹氏心謍丗事慮鍾家業心形俱疲夜亦昏憊而寐
昔昔夢爲人僕趨走作役无不爲也數罵杖撻无不至也眠中啽囈
呻呼(啽吾南反/囈音藝)徹且息焉尹氏病之以訪其友友曰⬤位足榮身資財
有餘勝人遠矣夜夢爲僕苦逸之復數之常也(夫盛衰相襲樂極哀生/故覺之所美夢或惡焉)
⬤欲覺夢兼之豈可得邪尹氏聞其友言寛其役夫之程減已思慮
之事疾並少閒(此章亦明覺夢不異苦樂各適一方則投夫懃於晝而/逸於夜尹氏榮於晝而辱於夜理苟不兼未足相跨也)鄭人
有薪於野者遇駭鹿御而擊之(御/迎)斃之恐人見之也遽而藏諸隍中
覆之以蕉不勝其喜俄而遺其所藏之處遂以爲夢焉順塗而詠其
事傍人有聞者用其言而取之旣歸告其室人曰向薪者夢得鹿而
而不知其處吾今得之彼直眞夢者矣室人曰⬤將是夢見薪者之
得鹿邪詎有薪者邪今眞得鹿是⬤之夢眞邪夫曰吾據得鹿何用
知彼夢我夢邪薪者之歸不厭失鹿其夜眞夢藏之之處又夢得之
之主爽旦案所夢而㝷得之遂訟而爭之歸之士師士師曰⬤⬤眞得
鹿妄謂之夢眞夢得鹿妄謂之實彼眞取⬤鹿而與⬤爭鹿室人又
謂夢仞人鹿无人得鹿今據有此鹿請二分之以聞鄭君鄭君曰嘻
士師將復夢分人鹿乎訪之國相國相曰夢與不夢臣所不能辨也
欲辨覺夢唯黃帝孔丘(聖人之辨覺夢何/邪直知其不異耳)今亡黃帝孔丘孰辨之哉
且恂士師之言可也(恂信也音荀因喜怒而迷或猶不/復辨覺夢之虚實況本无覺夢也)宋陽里華子中年
病忘朝取而夕忘夕與而朝忘在塗則忘行在室則忘坐今不識先
後不識今闔室毒之謁史而⬤之弗占謁巫而禱之弗禁謁醫而攻
之弗巳魯有儒生自媒能治之華子之妻子以居産之半請其方儒
生曰此固非卦兆之所占(夫機理萌於彼⬤⬤感於此故吉凶可因卦兆/而推情匿可假象數而尋今忘者之心泊爾釣)
(於死灰廓焉同乎府宅聖人將/无所客其鑒豈卦兆之所占)非祈請之所禱(夫信順之可以祈福慶正誠/之可以消邪僞自然之勢也)
(故負愧於神明致怨於人理者莫不因兹以自極/至於情无專惑行无狂僻則非祈請之所禱也)非藥石之所攻(疾痾結於/府藏疾病)
(散於肌體者必攻脉診以察其盈虚役藥石以攻其身苦/⬤心非食慾所亂病非寒暑所傷則醫師之用冝其廢也)吾試化其心變其
慮庶幾其瘳乎(大忘者都无心慮將何所化此義自云/易令有心反令有慮蓋辭有左右耳)於是試露之而
求衣饑之而求食幽之而求明(先奪其攻巳/之物以試之)儒生欣然告其子曰疾可
巳也然吾之方密傳丗不以告人試屏左右獨與居室七日從之莫
知其所施爲也(儒者之多方固/非一塗所驗也)而積年之疾一朝都除(土句云使巫醫術/之所絶思而儒生)
(獨能巳其所病者先引華子之忘同於自然以明无心之極非數術而得復推/儒生之功有過史巫者明理不冥足則可以多方相誘又欲令忘者之悟知曩)
(之忘懷實幾/乎至理也)華子旣悟迺大怒黜妻罰子操戈逐儒生宋人執而問
其以華子曰曩吾忘也蕩蕩然不覺天地之有无今頓識旣往數十
年來存亡得失哀樂好惡擾擾萬緒起矣吾恐將來之存亡得失哀
樂好惡之亂吾心如此也須⬤之忘可復得乎(疾病與至理相似者/猶能⬤期況體極乎)子
貢聞而怪之以告孔子孔子曰此非汝所及乎顧謂顔回記之(此理/亦當)
(是腸之所逯所以抑之/者欲⬤妙賞於大賢耳)秦人逢氏有子少而惠及壯而有迷罔之疾(惠/非)
(迷也而用惠之/⬤必之於迷焉)聞歌以爲哭視白以爲黒饗香以爲朽(月令曰/其臭朽)常甘以
爲苦行非以爲是意之所之天地四方水火寒暑无不倒錯者焉楊
氏告其父曰魯之君子多術藝將能巳乎汝奚不訪焉其父之魯過
陳遇老聃因告其子之證老聃曰汝庸知汝子之迷乎今天下之人皆
惑於是非昏於利害同疾者多固莫有覺者且一身之迷不足傾一
家一家之迷不足傾一郷一郷之迷不足傾一國一國之迷不足傾天
下天下盡迷孰傾之哉向使天下之人其心盡如汝子汝則反迷矣
哀樂聲色臭味是非孰能正之且吾之此言未必非迷而況魯之君
子迷之郵者(魯之君子盛稱仁義明言/是非故曰迷之郵者也)焉能解人之迷哉榮汝之糧不
⬤遄歸也(榮棄也此章明是非之理未可/全定皆衆寡相傾以成辨爭也)燕人生於燕長於楚及老而還
本國過晉國同行者誑之指城曰此燕國之城其人愀然變容指社
曰此⬤里之社乃喟然而歎指舍曰此⬤先人之廬乃㳙然而泣指
壠曰此⬤先人之冢其人哭不自禁同行者啞然大⬤曰子昔紿⬤
此晉國耳其人大慙及至燕眞見燕國之城社眞見先人之廬家悲
心更微(此章明情有一至哀樂旣過/則向之所感皆无欣戚者也)
列子沖虚至德眞經卷第三
沖虚至德眞經卷第四
　　　　　　列子　張湛處度注
　　仲尼第四(智者不知而自知者也忘智故无所知用智則无所/能知體神而獨運忘情而任理則寂然⬤照者也)
仲尼閒居子貢入侍而有憂色子貢不敢問(子貢雖不及性與天道至/於夫子文章究聞之矣聖)
(人之无憂常流所不及況於賜哉所以不敢問者/將發明至理惟起余於大賢然後微言乃宣耳)出告顔回顔回援琴而歌
孔子聞之果召回入問曰⬤奚獨樂回曰夫子奚獨憂(回不言欲宣/問故⬤歌以)
(激發夫子/之言也)孔子曰先言爾志曰吾昔聞之夫子曰樂天知命故不憂回
所以樂也(天者自然之分命/者窮達之數也)孔子愀然有閒曰有是言哉(將明此言之/不至故示有)
(疑閒/之色)汝之意失矣此吾昔日之言爾請以今言爲正也(昔日之言因事/而興今之所明)
(盡其/極也)汝徒知樂天知命之无憂未知樂天知命有憂之大也(无所不知/无所不樂)
(无所不憂/故曰大也)今告⬤其實脩一身任窮達知去來之非我止變亂於心
慮爾之所謂樂天知命之无憂也(此直能定内外之分辨榮辱之境/如斯而巳豈能无可无不可哉)曩
吾脩詩書正禮樂將以治天下遺來丗(詩書禮樂治丗之具聖人因而/用之以救一時之⬤用失其道)
(則无益/於理也)非但脩一身治魯國而巳(夫聖人智周萬物道濟天下⬤/安一身救一國非所以爲聖也)而魯
之君臣日失其序仁義益衰情性益薄此道不行一國與當年其
如天下與來丗矣(治丗之術實須仁義丗旣治矣則所用之術冝廢⬤㑹盡/事終執而不舎則情之者寡而利之者衆衰薄之始誠由)
(於此以一國而觀天下當今而觀來丗致⬤/豈異唯圎通无閡者能惟變所適不滯一方)吾始知詩書禮樂无救於
治亂而未知所以革之之方此樂天知命者之所憂(唯棄禮樂之失/不棄禮樂之用)
(禮樂故不可棄故曰未知所以革之之方而引/此以爲憂者將爲下義張本故先有此言耳)雖然吾得之矣夫樂而知者
非古人之謂所樂知也(莊子曰樂窮通物非聖人故古人不以无樂爲樂亦/不以无知為知任其所樂則理自无樂任其所知則)
(理自/無知)无樂无知是眞樂眞知(都无所樂都无所知則能樂天下/之樂知天下之知而我无心者也)故无所
不樂无所不知无所不憂无所不爲(居宗體備故能无/爲而无不爲也)詩書禮樂何
棄之有革之何爲(⬤欲損詩書易治術者豈救⬤之/道即而不去爲而不恃物自全矣)顔回北面拜手曰
回亦得之矣(所謂不違/如愚者也)出告子貢子貢茫然自失(未能盡符至言/故遂至自失也)歸
家淫思七日不寢不食以至骨立(發憤思道/忘眠食也)顔回重往喻之乃反丘
門絃歌誦書終身不輟(旣悟至理/則亡餘事)陳大夫聘魯私見叔孫氏叔孫氏
曰吾國有聖人曰非孔丘邪曰是也何以知其聖乎(至哉此問夫聖人/之道絶於羣智之)
(表萬物所不闚擬見其㑹通之/迹因謂之聖耳豈識所以聖也)叔孫氏曰吾常聞之顔回(至哉此荅自非體/二備形者何能言)
(其髣髴瞻其先後乎以顔子之量/猶不能爲其稱謂况下斯者乎)曰孔丘能廢心而用形(此顔回之辭夫聖/人旣无所廢亦无)
(所用廢用之稱亦因事而生耳故俯仰萬機對接丗/務皆形迹之事耳冥絶而灰寂者固泊然而不動矣)陳大夫曰吾國亦有聖
人子弗知乎曰聖人孰謂曰老聃之弟子有亢(古郎反/又音庚)倉子者得聃
之道(老聃猶不言自得其道亢倉於何得之蓋/⬤得名以明至理之不絶於物理者耳)能以耳視而目聽(夫形質/者心智)
(之室宇耳目者視聽之戸牖神茍徹焉/則視聽不因戸牖照察不閡牆壁耳)魯侯聞之大驚(不怪仲尼之用⬤不/怪耳目之易任⬤同)
(於物故物/无駭心)使上卿厚禮而致之亢倉子應聘而至(汎然无心者无/東西之非巳)魯侯
卑辭請問之亢倉子曰傳之者妄我能視聽不用耳目不能易耳目
之用(夫易耳目之用者未是都无所用/都无所用者則所假之器廢也)魯侯曰此増異矣其道奈何寡人
終願聞之亢倉子曰我體合於心(此形智不/相違者也)心合於氣(此又逺其形智/之用任其泊然)
(之氣/也)氣合於神(此寂然不動都忘其智智而都/忘則神理獨運感无不通矣)神合於无(同无則神矣同/神則无矣二者)
(豈有形乎直有其智者不得不親无/以自通忘其心者則與无而爲一也)其有介然之有唯然之音雖逺在八
荒之外近在眉睫之内來干我者我必知之(唯豁然之无不干聖慮耳/渉於有分神明所照不以)
(逺近爲/差也)乃不知是我七孔四支之所覺心腹六藏之所知其自知而巳
矣(所適都忘豈復/覺知之至邪)魯侯大恱他日以告仲尼仲尼⬤而不荅(亢倉言之/盡矣仲尼)
(將何所云今以不荅/爲苔故⬤之一⬤也)商太宰見孔子曰丘聖者歟孔子曰聖則丘何敢
(丗之所謂聖者據其跡耳豈/知所以聖所以不聖者哉)然則丘博學多識者也(示現愽學多識耳/實无所學實无所)
(識/也)商太宰曰三王聖者歟孔子曰三王善任智勇者聖則丘不知曰
五帝聖者歟孔子曰五帝善任仁義者聖則丘弗知曰三皇聖者歟
孔子曰三皇善任因時者聖則丘弗知(孔丘之博學湯武之干戈堯舜/之揖讓羲農之簡朴此皆聖人)
(因丗應務之麤迹非所以爲聖者所/以爲聖者固非言迹之所逮者也)商太宰大駭(丗之所謂聖者孔子皆/云非聖商太宰所以大)
(駭/也)曰然則孰者爲聖孔子動容有閒曰西方之人(聖豈有定所哉趣/舉絶逺而言之也)有
聖者焉不治而不亂(不以治治之/故不可亂也)不言而自信(言者/不信)不化而自行(爲者/則不)
(能化此能盡/无爲之極也)蕩蕩乎民无能名焉(何晏无名論曰爲民所譽則有名者以/无譽无名者也⬤夫聖人名无名譽无)
(譽謂无名爲道无譽爲大則夫无名者可以言有名矣无譽者可以言有譽矣/然與夫可譽可名者豈同用哉此比於无所有故皆有所有矣而於有所有之)
(中當與无所有相從而與夫有所有者不同同類无遠而相應異⬤无近而不/相違譬如隂中之陽陽中之隂各以物⬤自相求從夏日爲陽而夕夜逺與冬)
(日共爲隂冬日爲隂而朝晝逺與夏日同爲陽皆異於近而同於逺也詳此異/同而後无名之論可知矣凡所以至於此者何哉夫道者惟无所有者也自天)
(地巳來皆有所有矣然猶謂之道者以其能復用无所有也故雖處有名之域/而沒其无名之象由以在陽之逺體而忘其自有隂之逺類也夏侯玄曰天地)
(以自然運聖人以自然用自然者道也道本无名故老氏曰彊爲之名仲尼稱/堯蕩蕩无能名焉下云巍巍成功則彊爲之名取丗所知而稱耳豈有名而更)
(當云无能名焉者邪夫唯无名故可得徧以天下之名名之然豈其/名也哉惟此足喻而終莫悟是觀泰山崇崛而謂元氣不洁芒者也)丘疑其
爲聖弗知眞爲聖歟眞不聖歟(聖理冥絶故不可/擬言唯疑之者也)商太宰嘿然心計
曰孔丘欺我哉(此非常識所及/故以爲欺罔也)子夏問孔子曰顔回之爲人奚若子
曰回之仁賢於丘也曰子貢之爲人奚⬤子曰賜之辯賢於丘也曰子
路之爲人奚若子曰由之勇賢於丘也曰子張之爲人奚⬤子曰師
之莊賢於丘也(猶矜/莊)子夏避席而問曰然則四子者何爲事天子
曰居吾語汝夫回能仁而不能反(反變也失守一而不變无權/智以應物則所適必閡矣)賜能辯
而不能訥由能勇而不能怯師能莊而不能同(辯而不能訥必虧忠/信之實勇而不能怯)
(必傷仁恕之道莊而不能同有/違和光之義此皆滯於一方也)兼四子之有以易吾吾弗許也(■子各是/一行之極)
(設使兼而有之求變/易吾之道非所許)此其所以事吾而不貳也(㑹同要當⬤之於聖/人故欲罷而不能也)子列
子旣師壺丘子林(日損/之師)友伯昏瞀人乃居南郭從之處者日數而不
及(來者相尋雖復日日/料簡猶不及盡也)雖然子列子亦微焉(列子亦自不/知其數也)朝朝相與
辯无不聞(師徒相與講/肄聞於逺近)而與南郭子連牆二十年不相謁請(其道玄/合故至)
(老不相/往來也)相遇於道目⬤不相見者(道存則/視廢也)門之徒役以爲子列子與
南郭子有敵不疑(敵/讎)有自楚來者問子列子曰先生與南郭子奚
敵子列子曰南郭子貌充心虛耳无聞目无見口无言心无知形无
惕往將奚爲(充猶全也心虚則形全矣故耳不惑聲目不滯色/口不擇言心不用知内外冥一則形无震動也)雖然試
與汝偕往閱弟子四十人同行(此行也豈復簡優劣計長短/數有四十故直而記之也)見南郭
子果⬤欺魄焉而不可與接(欺魄土人也一說云欺頭神/凝形喪外物不能得闚之)顧視子列子
形神不相偶而不可與羣(神役形者也心无思慮則貌无動/用故似不相攝御豈物所得羣也)南郭子俄
而指子列子之弟子末行者與言(偶在未行非有貴賤之位/遇感而應非有心於物也)衎衎然⬤
專直而在雄者(夫理至者无言及其有言則彼我之辯生矣聖人對/接俯仰自同於物故觀其形者似求是而尚勝也)子列
子之徒駭之(見其尸居則自同土木見其/接物則⬤有是非所以驚)反舎咸有疑色(欲發列/子之言)子列
子曰得意者无言進知者亦无言(窮理體極故/言意兼忘)用无言爲言亦言
无知爲知亦知(方欲以无言廢言无知遣知希/言傍宗之徒固未免於言知也)无言與不言无知亦不
知亦言亦知(比方亦復欲全自然處无言无知之域此即復是遣无所遣知/无所知遣无所遣者未能離遣知无所知者曷甞忘知固非自)
(然而忘/言知也)亦无所不言亦无所不知亦无所言亦无所知(夫无言者有言/之宗也无知者)
(有知之主也至人之心豁然洞虚應物而言而非我言即物而知而非我知故/終日不言而无亥黙之稱終日用知而无役慮之名故得无所不言无所不知)
(也)如斯而巳汝奚妄駭哉(不悟至妙之所㑹者更麤至髙之所適者反下/而便怪其應寂之異容動止之殊貌非寺驚如)
(何)子列子學也(上章云列子/學寒風之道)三年之後心不敢念是非口不敢言利
害始得老商一眄而巳五年之後心更念是非口更言利害老商
始一解顔而⬤七年之後從心之所念更无是非從口之所言更无
利害夫子始一引吾並席而坐(眄⬤並坐似⬤有襃貶昇降之情夫聖/人之心應事而感以外物少多爲度豈)
(定於/方哉)一九年之後橫心之所念橫口之所言亦不知我之是非利害歟
亦不知彼之是非利害歟外内進矣而後眼如耳耳如鼻鼻如口口
无不同心凝形釋骨⬤都融不覺形之所⬤足之所履心之所念言
之所藏如斯而巳則理无所隱矣(黃帝篇巳有此章釋之詳矣所以重/出者先明得性之極則乘變化而无)
(窮後明順心之理則无幽而不照/二羣雙出各有攸極可不/察哉)初子列子好游壷丘子曰禦宼好游游
何所好列子曰游之樂所玩无故(言所適/常所也)人之游也觀其所見我之
游也觀其所變(人謂凡人小人也惟觀榮神珠觀以/爲休戚未/覺與化俱往勢不暫停)游乎游乎未有能
辨其游者(人與列子游則同所以游則異故曰游乎游乎/明二觀之不同也未有辯之者言知之者鮮)壷丘子曰禦宼
之游固與人同歟而曰固與人異歟凡所見亦⬤見其變(苟无蹔停/之處則今)
(之所見常非向之所見則觀所/以見觀所以變无以爲異者也)玩彼物之无故不知我亦无故(彼之與我/與化俱往)
務外游不知務内觀外游者求備於物内觀者取足於身取足於
身游之至也求備於物游之不至也(人雖七尺之形而天地之理備矣故/首圎足方取象二儀鼻⬤口窊比象)
(山谷肌⬤連於土壤血脉屬於川瀆温蒸同乎炎火氣息不異風雲/内觀諸色靡有一物不備豈須仰觀俯察履淩朝野然後備所見)於是列
子終身不出自以爲不知游(旣聞至言則廢其游觀不/出者非自匿於門庭者也)壷丘子曰游其至
乎(向者難列子之言游也未/論游之以至故重敘也)至游者不知所適至觀者不知所眡(内足/於已)
(故不知所適反觀/於身固不知所眡)物物皆游矣物物皆觀矣(忘游故能遇物而游/忘觀固能遇物而觀)是我
之所謂游是我之所謂觀也(我之所是蓋是无所是耳所適常/通而无所凝滯則我之所謂游觀)故曰游
其至矣乎游其至矣乎龍叔謂文摰曰子之術微矣吾有疾子能巳
乎文摰曰唯命所聽然先言子所病之證龍叔曰吾郷譽不以爲榮
國毀不以爲辱得而不喜失而弗憂視生如死視富如貧視人如豕(无/往)
(不齊則視萬物/皆无好惡貴賤)視吾如人(忘彼/我也)處吾之家如逆旅之舎(不有/其家)觀吾之郷
如戎蠻之國(天下/爲一)凡此衆庶爵賞不能勸刑罰不能威盛衰利害
不能易哀樂不能移固不可事國君交親友御妻子制僕隷(夫人所/以受制)
(於物者以心有美惡體有利害苟能以萬殊爲一貫其視萬物豈覺有无之/異故天子所不能得臣諸侯不能得友妻子不能得親僕⬤不能得狎也)此
奚疾哉奚方能巳之乎文摯乃命龍叔背明而立文摯自後向明而
望之旣而曰嘻吾見子之心矣方寸之地虚矣幾聖人也子心六孔流
通一孔不達(舊說聖人心/有七孔也)今以聖智爲疾者或由此乎非吾淺術所
能巳也无所由而常生者道也(忘懷任遇通亦通窮亦通其/无死地此聖人之道者也)由生而生
故雖終而不亡常也(老子曰死而不亡者壽通攝生之理不失元吉之會雖/至於死所以爲生之道常有此賢人之分非能忘懷闇)
(得自然而/全者也)由生而亡不幸也(役智求全貴身賤物違害就利務/内役外雖之於死蓋由於不幸也)有所由而
常死者亦道也(行必死之理而之必死之地/此事實相應亦自然之道也)由死而死故雖未終而自亡
者亦常(常之於死雖未至於終而/生理巳盡亦是理之常也)由死而生幸也(犯理違順應死而未/及於死此誤生者也)故
无用而生謂之道用道得終謂之常(用聖人七道/存亡得理也)有所用而死者亦
謂之道用道而得死者亦謂之常(乗凶危之理以害/其身亦道之常也)季梁之死楊朱
望其門而歌(盡生順之道以至/於亡故无所哀也)隨梧之死楊朱撫其尸而哭(生不幸/而死故)
(可哀/也)隷人之生隷人之死衆人且歌衆人且哭(隷猶羣輩也亦不知所/以生亦不知所以死故)
(哀樂失其中/或歌或哭也)目將眇者先睹秋毫耳將聾者先聞蚋飛口將爽者先
辨淄澠(爽差也淄澠水異/味旣合則難别也)⬤將窒者先覺焦朽(焦朽有節之氣/亦㣲而難别也)體將
僵者先亟犇佚(僵仆也如顔淵知東野之/衘馬將奔也與人理亦然)心將迷者先識是非(目耳口鼻/身心此六)
(者常得中和之道則不可側變居亢極之⬤莫不頓盡故物之⬤必先始於盈/滿然後之於虧損矣窮上反下極盛必衰自然之數是以聖人居中履和視目)
(之所見聽耳之所聞任體之所能順心/之所識故智周萬物終身全具者也)故物不至者則不反(要造極而後還/故聦明強識皆)
(爲闇昧衰/迷之所資)鄭之圃澤多賢(有道德而/隱黙者也)東里多才(有治能而/參國政者)圃澤之役
有伯豐子者(役猶/弟子)行過東里遇鄧析(鄧析鄭國辯智之士執爾可之說/而時无抗者作竹書子産用之也)
鄧析顧其徒而⬤曰爲⬤舞彼來者奚⬤(丗或謂相朝/謂爲舞弄也)其徒曰所願
知也(知猶/聞也)鄧析謂伯豐子曰汝知養養(上音余亮/下音余賞)之義乎受人養而不
能自養者犬豕之類也養物而物爲我用者人之力也使汝之徒食
而飽衣而息執政之功也(喻彼爲犬豕自/以爲執政者也)長幼羣聚而爲牢藉庖⬤
之物奚異犬豕之類乎伯豐子不應(非不能應/譏而不應)伯豐子之從者越次
而進曰大夫不聞齊魯之多機乎(機巧也多/巧能之人)有善治土木者有善治
金革者有善治聲樂者有善治書數者有善治軍旅者有善治宗廟
者羣才備也而无相位者无能相使者(事立則有所不周藝成則有所/不兼巧偏而智敵者則不能相)
(君衘/者也)而位之者无知使之者无能而知之與能爲之使焉(不能知衆/人之所知)
(不能爲衆人之所能羣才並爲之用者不居知能之地而无惡无好无彼无此/則以无爲心者也故明者爲視聽者爲聦智者爲謀勇者爲戰而我无事焉荀)
(粲謂傅嘏夏侯⬤曰子等在丗榮問功名勝我識減我耳嘏⬤曰夫能成功名/者識也天下孰有本不足而有餘於未者邪荅曰成功名者志也局之所⬤也)
(然則志局自一物也固非識之所獨濟我以/能使子等爲貴而未必能濟子之所爲也)執政者廼吾之所使子奚矜
焉鄧析无以應目其徒而退公儀伯以力聞諸侯堂谿公言之於周
宣王王備禮以聘之公儀伯至觀形懦夫也(懦弱也音/奴亂切)宣王心惑而
疑曰女之力何如公儀伯曰臣之力能折春螽之股堪秋蟬之翼(堪/猶)
(勝/也)王作色曰吾之力者能裂犀兕之革曵九牛之尾猶憾其弱(憾/恨)女
折春螽之股堪秋蟬之翼而力聞天下何也公儀伯長息退席曰善
哉王之問也臣敢以實對臣之師有商丘子者力无敵於天下而六
親不知以未甞用其力故也(以至柔之道御物物/无與對故其功不顯)臣以死事之乃告臣
曰人欲見其所不見視人所不窺欲得其所不得修人所不爲(人每/攻其)
(所難我獨/爲其所易)故學眎者先見輿薪學聽者先聞撞鍾夫有易於内者
无難於外(古人有言曰善力舉秋毫/善聽聞雷霆亦此之謂也)於外无難故名不出其一道(道至/功⬤)
(故其名/不彰也)今臣之名聞於諸侯是臣違師之敎顯臣之能者也(未能令/名迹不)
(顯/也)然則臣之名不以負其力者也(猶免於矜/故能致稱)以能用其力者也(善用其/力者不)
(用其/力也)不猶愈於負其力者乎(矜能/顯用)中山公子牟者魏國之賢公子也
(公子牟文侯子作書四篇號曰道家魏伐/得中山以邑子牟因曰中山公子牟也)好與賢人游不恤國事而恱趙
人公孫龍(公子牟公孫龍似在列子後而今稱之恐後人所增益以廣書義/苟於統例无所乖錯而足有所明亦奚傷乎諸如此皆存而不除)
樂正子輿之徒⬤之公子牟曰子何⬤牟之恱公孫龍也子輿曰公
孫龍之爲人也行无師學无友(不祖宗/聖賢也)佞給而不中(雖才辯而/不合理也)漫衍
而无家(儒墨刑名亂/行而无定家)好怪而妄言(愛竒異而/虛誕其辭)欲惑人之心屈人之口與
韓檀等肄之(韓檀人姓名共習其業莊子云桓國公孫/龍能勝人之口不能服人之心辯者之固)公子牟變容曰何
子狀公孫龍之過歟請聞其實(不平其言故形於色罪狀/龍太過故責其實驗也)子輿曰吾⬤
龍之詒孔穿(孔穿孔子之孫丗記/云爲龍弟子詒欺也)言善射者能令後鏃中前括發發
相及矢矢相屬前矢造準而无絶落後矢之括猶銜弦視之⬤一焉
(箭相連屬无絶落處前箭著/堋後箭復中前/箭而後所湊者猶銜弦視之如一物之相連也)孔穿駭之龍曰此未其妙者
逢蒙之弟子曰鴻超怒其妻而怖之引烏號之弓綦衛之箭(烏號黄/帝弓綦)
(地名出美/箭衞羽也)射其目矢來注眸子而眶不睫矢墜地而塵不揚(箭行⬤極/雖箸而不)
(覺所謂彊弩之末/不能穿魯縞也)是豈智者之言與公子牟曰智者之言固非愚者之
所曉(以此言/戲子輿)後鏃中前括鈞後於前(同後發於前發則无不中也近丗有/人擲五木百擲百盧者人以爲有道)
(以告王夷甫王夷甫曰此无竒直後擲如前擲/耳⬤子嵩聞之曰王公之言闇得理皆此⬤也)矢注眸子而眶不睫盡矢之
勢也(夫能量弓矢之勢逺近之分則入物之與不入在心手之所銓不患所差/趺今設令至拙者闇射箭之所至要當其極當其極也則豪分不復進闇)
(其極則隨遠近而制其深淺矣劉道⬤語張叔竒云甞與樂彦輔論此云不必/是中賢之所能孔顔射者則必知此湛以為形用之事理之麤者偏得其道則)
(能盡之⬤庖丁之投刃匠石之運斤是/偏達於一事不待聖賢而後能爲之也)子何疑焉樂正子輿曰子龍之徒
焉得不飾其闕吾又言其尤者(尤/甚)龍誑魏王曰有意不心(夫心寂然/无想者也)
(⬤橫生意慮則/失心之本矣)有指不至(夫以指求至者則必因我以正物因我以正物則/未造其極唯忘其所因則彼此玄得矣惠子曰指)
(不至/也)有物不盡(在於麤有之域則常有有在於物盡之際則其一常在其一/常在而不可分雖欲損之理不可盡唯因而不損即而不違)
(則泰山之崇崛无氣之浩芒泯然爲一矣/惠子曰一尺之桱日取其半萬丗不竭也)有影不移(夫影因光而生光苟不/移則影更生也夫萬物)
(濳變莫不如此而惑者未悟故借喻/於影惠子曰飛鳥之影未宜動也)髮引千鈞(夫物之所以斷絶者必有不/均之處處處皆均則不可断)
(故髪雖細而得秤重/㫮者⬤至均故也)白馬非馬(此論見存多有辯之者辯之/者皆不弘通故闕而不論也)⬤犢未甞有
母(不詳/此義)其負⬤反倫不可勝言也(負猶背也⬤同也言如/此之比皆不可備載也)公子牟曰子
不諭至言而以爲尤也尤其在子矣(尤失反/在子輿)夫无意則心同(同於/无也)无
指則皆至(忘指故无/所不至也)盡物者常有(常有盡物之心物旣/不盡而心更滯有也)影不移者說
在改也(影改而更生非向之影墨/子曰影不移說在改爲也)髪引千鈞勢至等也(以其至等之故故/不絶絶則由於不)
(等故墨子亦/有此說也)白馬非馬形名離也(離猶分也白馬論曰馬者所以命形也/白者所以命色也命色者非命形也尋)
(此等語如何可/解而猶不歷然)孤犢未甞有母非⬤犢也(此語近於/鄙不可解)樂正子輿曰子以
公孫龍於馬皆條也(言龍之言无異於馬/而皆謂有條/貫也)設令發於餘竅子亦將承之
(旣疾龍之辯又忿牟之/辭故遂吐鄙之慢言也)公子牟黙然良乆告退曰請待餘日更謁子論(旣/忿)
(氣方盛而不可理/諭故遜辭告退也)堯治天下(天下欲治/故堯治之)五十年不知天下治歟不治歟不
知億兆之願戴巳歟不願戴已歟(夫道洽於物者則治名滅矣治名旣/滅則堯不覺在物上物不覺在堯下)顧
問左右左右不知問外朝外朝不知問在野在野不知(⬤有知者則/治道未至也)
堯乃微服游於康衢聞見童謡曰立我蒸民莫匪爾極不識不知順
帝之則(蒸衆也夫能使萬物咸得其極者不犯其自然/之性也⬤以識知制物之性豈順天之道哉)堯喜問曰誰教爾
爲此言童見曰我聞之大夫問大夫大夫曰古詩也(當今而言古詩/則今同於古也)堯
還宫召舜因禪以天下(功成/身退)舜不辭而受之(㑹至/而應)⬤尹喜曰在己无
居(汎然无係豈/有執守之所)形物其箸(形物猶事理也事理/自明非我之功也)其動⬤水(順物而動/故⬤水也)其
靜⬤鏡(應而不藏/故⬤鏡也)其應⬤響(應而不唱/故⬤響也)故其道⬤物者也物自違
道道不違物(同於道者/道亦得之)善⬤道者亦不用耳亦不用目亦不用力亦
不用心(唯忘所用/乃合道耳)欲⬤道而用視聽形智以求之弗當矣瞻之在前
忽焉在後用之彌滿六虚廢之莫知其所(道豈有前後多少/哉隨所求而應之)亦非有
心者所能得逺亦非无心者所能得近(以有心无心而求道則逺近其/於非當⬤兩忘有无先後其於)
(无二/心矣)唯黙而得之而性成之者得之(自然无假者/則无所失矣)知而亡情能而不爲
眞知眞能也(知極則同於无情/能盡則歸於不爲)發无知何能情發不能何能爲聚塊
也積塵也(此則/府宅)雖无而非理也
列子沖虚至德眞經卷第四
沖虛至德眞經卷第五
　　　　　　列子　張湛處度注
　　湯問第五(夫智之所限知莫⬤其所不知而丗齊所/見以限物是以犬聖發問窮理者對也)
殷湯問於夏革(革字莊/子音⬤)曰古初有物乎(疑直混/茫而巳)夏革　无物今
惡得物(今所以有物/由古有物故)後之人將謂今之无物可乎(後丗/古丗/丗爲/循環)
(矣設令後人謂今/亦无物則不可矣)殷湯曰然則物无先後乎夏革曰物之終始初无極
巳始或爲終終或爲始惡知其紀(今之所謂終者或爲物始所謂始者/或是物終終始相循竟不可分也)然
自物之外自事之先朕所不知也(謂物外事先廓然都/无故无所指言也)殷湯曰然則上
下八方有極盡乎(湯革雖相荅然於視聽猶未歷/無故重發此問今盡然都了)革曰不知也(非不知也/不可以智)
(知/子)湯固問革曰无則无極有則有盡朕何以知之(欲窮无而限有/不知而推⬤也)然无
極之外復无无極无盡之中復无无盡(旣謂之无何得有外旣謂之虚/何得有中所謂无无極无无盡)
(乃眞極/眞盡矣)无極復无无極无盡復无无盡(或者將謂无極之外更有无極/无盡之中復有无盡故重明无)
(極復无无極无/盡復无无盡也)朕以是知其无極无盡也而不知其有極有盡也(知其/无則)
(无所不知不知其/有則乃是眞知也)湯又問曰四海之外奚有革曰猶齊州也(齊中/也)湯曰
汝奚以實之革曰朕東行至營人民猶是也(如是/閒也)問營之東復猶營
也西行至⬤人民猶是也問⬤之西復猶豳也朕以是知四海四荒
四極之不異是也(四海四荒四極義見爾雅/知其不異是閒則是是矣)故大小相含无窮極也含萬
物者亦如含天地(夫含萬物者天地/容天地者太虚也)含萬物也故不窮(乹坤含化隂陽/受氣庶物流形)
(代謝相因不止於一生/不盡於一形故不窮也)含天地也故无極(天地籠罩三光包羅四海大則大/矣然形器之物㑹有限極窮其限)
(極非虚如何計天地在太虚之中則如有如无耳故凡在有方之域皆巨細相/形多少相懸推之至无之極豈窮於一天極於一地則天地之與萬物互相包)
(裏迭爲國邑豈能知其/盈虚測其頭數者哉)朕亦焉知天地之表不有大天地者乎(夫太虚/也无窮)
(天地也有限以无窮而容有限則天地未必/形之大者然則鄒子之所言蓋其掌握耳)亦吾所不知也(夫萬事可以理/推不可以器徴)
(故信其心智所知及而不知所知之有極者膚識也誠其耳目所聞見而不知/視聽之有限者俗士也至於逹人融心智之所滯⬤悟智外之妙理豁視聽之)
(所閡逺得物外之形⬤夫封情慮於有方之境循局歩於六合之間者將謂冩/載盡於三墳五典歸藏窮於四海九州焉知太虚之遼廓巨細之无限天地爲)
(一宅萬物爲游塵皆拘短見於當年昧然而俱終故列子闡无内之至言以坦/心智之所滯恢无外之宏唱以開視聽之所閡使希風者不覺矜伐之自⬤束)
(教者不知桎梏之自解故刳斫儒墨指斥大方豈直好竒尚異而/徒爲夸大哉悲夫聃周旣獲譏於丗論吾子亦獨以何免之乎)然則天地
亦物也物有不足故昔者女媧氏練五色石以補其闕(隂陽失度三/辰盈縮是使)
(天地之闕不必形體虧殘也女媧神人故能練五常/之精以調和隂陽使晷度順序不必以器質相⬤也)斷鼇之足(鼇巨/⬤也)以立四
極其後共工氏與顓頊爭爲帝怒而觸不周之山(共工氏興霸於伏/羲神農之間其後)
(苗裔恃其彊與顓頊爭爲帝顓/頊黃帝孫不周山在西北之極)折天柱絶地維故天傾西北日月星辰
就焉地不滿東南故百川水潦歸焉湯又問物有巨細乎有脩短乎
有同異乎革曰㴾海之東不知幾億萬里有大壑焉實惟无㡳之谷
(事見大荒經詩含神/霧云東注无底之谷)其下无㡳(稱其无底者蓋舉深之極耳上句云无/无極限有不可盡實使无㡳亦无所駭)名曰
歸墟(莊子云/尾閭)八⬤九野之水天漢之流莫不注之而无増无減焉(八/紘)
(八極也九野天之八方中/央也丗傳天河/與海通)其中有五山焉一曰岱輿二曰貟嶠三曰方壷四
曰瀛洲五曰蓬萊其山髙下周旋三萬里其頂平處九千里山之中
閒相去七萬里以爲鄰居焉其上臺觀皆金玉其上禽獸皆純縞珠
玕之樹皆叢生華實皆有滋味食之皆不老不死所居之人皆仙聖
之種一日一夕飛相徃來者不可數焉(兩山閒相去七萬里五山之間凡/二十八萬里而日夜往來徃來者)
(乃可得數風雲之/揮霍不足逾其速)而五山之根无所連箸(⬤此之山猶浮於海上以此推/之則凡有形之域皆寄於太虚)
(之中故无/所根蔕)常隨潮波上下往還不得蹔峙焉仙聖毒之訴之於帝帝
恐流於西極失羣聖之居乃命禺彊(大荒經曰此極之神名/禺彊靈⬤爲之使也)使巨鼇十
五舉首而戴之(離騷曰巨鼇戴/山其何以安也)迭爲三番六萬歳一交焉五山始峙而
不動而龍伯之國有大人舉足不盈數千而曁五山之所一釣而連
六鼇合負而趣歸其國灼其骨以數焉(以髙下周圍三萬里山而一鼇/頭之所戴而此六鼇復爲一釣)
(之所引龍伯之人能并而負之又鑚其骨以十計此人之形當百/餘萬里鯤鵬方之猶蚊蚋蚤虱耳則太虚之所受亦奚所不容哉)於是岱輿
貟嶠二山流於北極沈於大海仙聖之播遷者巨億計帝憑怒(憑大/也)
侵減龍伯之國使阨侵小龍伯之民使短至伏羲神農時其國人猶
數十丈(山海經云東海之外大荒之中有大人之囯河圖玉板云從崑/崙以北九萬里得龍伯之國人長四十丈生萬八千歳始死)從中
州以東四十萬里得僬僥國人長一尺五寸(事見詩/含神霧)東北極有人名
曰諍人長九寸(見山海經詩含神霧云東北極/有此人旣言其大因明其小耳)荆之南有⬤靈者以五
百歳爲春五百歳爲秋上古有大椿者以八千歳爲春八千歳爲秋
朽壤之上有菌芝者生於朝死於晦春夏之月有蠓蚋者因雨而生
見陽而死終北之北(莊子云/窮髮)有溟海者天池也有魚焉其廣數千里
其長稱焉其名爲鯤有鳥焉其名爲鵬翼⬤垂天之雲其體稱焉(莊/子)
(云鯤化/爲鵬)丗豈知有此物哉(翫其所常見習其所常/聞雖語之猶將不信焉)大禹行而見之伯益
知而名之夷堅聞而志之(夫竒見異聞衆之所疑禹益堅豈直空言譎怪/以駭一丗蓋明必有此物以遣執守者之固陋)
(除視聽者之冒聾耳夷/堅未聞亦古愽物者也)江浦之閒生麽蟲(庻細/也)其名曰焦螟羣飛而集
於蚊睫弗相觸也栖宿去來蚊弗覺也離朱子羽方晝拭眥揚眉而
望之弗見其形(離朱黃帝時明目人能百/歩望秋毫之末子羽未聞)䚦俞師曠方夜擿耳俛首而
聽之弗聞其聲(䚦俞未聞也師曠晉平公時人夏革无縁得稱之此後著書/記事者潤益其辭耳夫用心智頼耳目以視聽者未能見至)
(微之/物也)唯黃帝與容成子居空桐之上同齋三月心死形廢(所謂心同/死灰形若)
(枯/木)徐以神視(神者寂然⬤照/而巳不假於目)塊然見之⬤嵩山之阿(以有形渉於神明/之境嵩山未足喻)
(其/巨)徐以氣聽(氣者任其自然/而不資外用也)砰然聞之⬤電霆之聲(以有聲渉於空寂/之域雷霆之音未)
(足以喻/其大也)吳楚之國有大木焉其名爲櫾(音/柚)碧樹而冬生實丹而味酸
食其皮汁巳憤厥之疾齊州珍之渡淮而北而化爲枳焉鸜鵒不踰
濟貉踰汶則死矣地氣然也(此事義/見周官)雖然形氣異也性鈞巳无相易
巳生皆全巳分皆足巳吾何以識其巨細何以識其脩短何以識其
同異哉(萬品萬形萬性萬情各安所適任而不執/則鈞於全足不願相易也豈智所能辯哉)太形王屋二山(形當作行/太行在河)
(内野王縣王屋/在河東東垣縣)方七百里髙萬仞本在兾州之南河陽之北北山愚公者
(俗謂之愚者/未必非智也)年且九十面山而居懲山北之塞出入之迂也聚室而謀
曰吾與汝畢力平險指通豫南達于漢隂可乎雜然相許(雜猶/僉也)其妻
獻疑(獻疑猶/致難也)曰以君之力曽不能損魁父之丘如太形王屋何(魁父/小山)
(也在陳/留界)且焉置土石雜曰投諸渤海之尾隱土之北(淮南云東北/得州曰隱土)遂率
子孫荷擔者三夫叩石墾壞箕畚運於渤海之尾鄰人京城氏之孀
妻(孀寡/也)有遺男始齓跳往助之寒暑易節始一反焉河曲智叟⬤而
止之(俗謂之智者/未必非愚也)曰甚矣汝之不惠以殘年餘力曽不能毁山之一毛
其如土石何北山愚公長息曰汝心之固固不可徹曽不⬤孀妻弱
子雖我之死有子存焉子又生孫孫又生子子又有子子又有孫子
子孫孫无窮匱也而山不加増何苦而不平河曲智叟亡以應(屈其/理而)
(服其/志也)操蛇之神聞之(大荒經云山/海神皆執蛇)懼其不巳也(必其不巳則山㑹平矣丗/咸知積小可以髙大而不)
(悟損多可以至少夫九層起於累土髙岸遂爲幽谷苟功无廢舎不期朝夕則/无微而不積无大而不虧矣今砥礪之與乃劒相磨不巳則知其將盡二物如)
(此則丘壑消盈无所致疑⬤以/大小遲速爲惑者未能推⬤也)告之於帝帝感其誠(感愚公之/至心也)命夸蛾氏
二子(夸蛾氏傳記所未/聞蓋有神力者也)負二山一厝朔東一厝雍南自此兾之南漢之
隂无隴斷焉(夫期功於旦夕者聞歳暮而致歎取美於當年者在身後而/長悲此故俗士之近心一丗之常情也至於大人以天地爲)
(一朝億代爲曠息忘懹以造事无心而爲功在我之與在彼在身之與在人弗/覺其殊别莫知其先後故北山之愚與⬤妻之孤足以哂河曲之智嗤一丗之)
(惑悠悠之徒/可不察與)夸父不量力欲追日影逐之於隅谷之際(隅谷虞淵/也日所入)渴欲
得歛赴飲河渭河渭不足將走北飲大澤未至道渇而死棄其杖尸
膏⬤所浸生鄧林鄧林彌廣數千里焉(山海經云夸父死/棄其杖而爲鄧林)大禹曰六合
之閒四海之内照之以日月經之以星辰紀之以四時要之以太歳
神靈所生其物異形或夭或壽唯聖人能通其道(聖人順天地之道/因萬物之性在其)
(所通通其逆順使羣異各/得其方壽夭咸盡其分也)夏革白然則亦有不待神靈而生不待隂陽
而形不待日月而明(夫生者自生形者固形明者自/明忽然自爾固无所因假也)不待殺戮而夭不待
將迎而壽(自天者不由禍害/自壽者不由接養)不持五榖而食不待繒纊而衣不待舟車
而行其道自然(自然者都/无所假也)非聖人之所通也(聖人不違自然而萬物自運豈/樂通物哉自地草巳上皆夏革)
(所告殷/湯也)禹之治水上也迷而失塗謬之一國(游絶恨之外者非用心/之所還故⬤言迷謬也)濵北
海之北不知距齊州幾千萬里(距去/也)其國名曰終北不知際畔之所
齊限无風⬤霜露不生鳥獸蟲魚草木之⬤四方悉平周以喬陟
(山之重/壟也)當國之中有山山名壼領狀若甔(擔)甄(搥)頂有口狀⬤貟環
名曰滋穴有水湧出名曰神瀵(山頂之/泉曰瀵)臭過蘭椒味過醪醴一源分
爲四埒注於山下(山上水/流曰埓)經營一國亡不悉徧土氣和亡札厲人性
婉而從物不競不爭柔心而弱骨不驕不忌長幼儕居不君不臣男
女雜游不媒不聘縁水而居不耕不稼土氣温適不織不衣百年而
死不夭不病其民孳阜亡數有喜樂亡衰老哀苦其俗好聲相携
而迭謡終日不輟音饑惓則飲神瀵力志和平過則醉經旬乃醒沐
浴神瀵膚色脂澤香氣經旬乃歇周穆王北游過其國三年忘歸旣
反周室慕其國⬤然自失不進酒⬤不召嬪御者數月乃復管仲勉
齊桓公因游遼口俱之其國幾剋舉隰朋諫曰君舎齊國之廣人民
之衆山川之觀殖物之阜禮義之盛章服之美妖靡盈庭忠良滿朝
肆咤則徒卒百萬(肆疑/作叱)視撝則諸侯從命(視疑/作指)亦奚羨於彼而棄齊
國之社稷從戎夷之國乎此仲父之耄柰何從之桓公乃止以隰朋之
言告管仲仲曰此固非朋之所及也(朋之知極於齊國豈知彼/國之巨偉故管仲駭之也)臣恐彼
國之不可知之也齊國之冨奚戀隰朋之言奚顧(此國自不可得往耳/豈以朋之言故止也)
南國之人被髮而裸(力/果)北國之人鞨巾而裘中國之人冠冕而裳九土
所資或農或商或田或漁如冬裘夏葛水舟陸車黙而得之性而成
之(夫方士所資自然而能故呉越之用舟燕朔之乗馬得之於水陸之冝不假/學於賢智愼到曰治水者茨防決塞雖在夷貊相似如一學之於水不學之)
(於禹/也)越之東有　沐(又/休)之國其長子生則鮮而食之謂之冝弟其大父
死負其大母而棄之曰⬤妻不可與同居處楚之南有炎人之國其
親戚死　其⬤而棄之然後埋其骨迺成爲孝子秦之西有儀渠(又/康)
之國者其親戚死聚祡積而焚之燻則煙上謂之登遐然後成爲孝
子此上以爲政下以爲俗而未足爲異也(此事亦/見墨子)孔子東游見兩小兒
辯⬤問其故一兒曰我以日始出時去人近而日中時逺也一兒以
日初出逺而日中時近也一兒曰日初出大如車蓋及日中則如盤
盂此不爲逺者小而近者大乎一兒曰日初出滄滄涼涼及其日中
如探湯此不爲近者熱而逺者涼乎孔子不能決也兩小兒⬤曰孰
爲汝多知乎(所謂六合之外聖人存而不論二童子/致笑未必不達此旨或互相起予也)均天下之至理也(物物/事事)
(皆平皆均則/理无不至也)連於形物亦然(連屬也屬於器/物者亦須平焉)均髮均縣輕重而髪絶髪
不均也(髪甚微脆而至不絶者至約故也今/所以絶者猶輕重相傾有不均處也)均也其絶也(⬤其均也/寧有絶理)莫絶(言不/絶也)
人以爲不然(凡人不/逹理也)自有知其然者也(㑹自有知此理爲然/者墨子亦有此說)詹何(詹何楚/人以善)
(釣聞/於國)以獨繭絲爲綸芒鍼爲鈎荆篠爲竽剖粒爲餌引盈車之魚(家/語)
(曰鯤魚其/大盈車)於百仞之淵汩流之中綸不絶鈎不伸竿不橈(夫飾芳餌挂/㣲鈎下沈青)
(泥上乘驚波因水⬤而施舎頡頑委/縱與之沈浮及其㢮絶故生而獲也)楚王聞而異之召問其故詹何曰臣
聞先大夫之言蒲且子之弋也(蒲且子古/善弋射者)弱弓纎繳乗風振之連雙
鶬於靑雲之際用心專動手均也臣因其事放而學釣五年始盡其
道當臣之臨河持竿心无雜慮唯魚之念投綸沈鈎手无輕重物莫
能亂魚見臣之釣餌猶沈埃聚沬吞之不疑所以能以弱制彊以輕
致重也大王治國誠能若此則天下可運於一握將亦奚事哉楚王
曰善(善其此諭者以/諷其用治國矣)魯公扈趙齊嬰二人有疾同請扁鵲求治扁鵲
治之旣同愈謂公扈齊嬰曰汝曩之所疾自外而干府藏者固藥石之
所巳今有偕生之疾與體偕長今爲汝攻之何如二人曰願先聞其
驗扁鵲謂公扈曰汝志彊而氣弱故足於謀而寡於斷(志謂心智氣/謂質性智多)
(故多慮性弱/故少決也)齊嬰志弱而氣彊故少於慮而傷於專(智少而任性/則果而自用)⬤
換汝之心則均於善矣扁鵲遂飲二人毒酒迷死三日剖胷探心易
而置之投以神藥旣悟如初二人辭歸於是公扈反齊嬰之室而有
其妻子妻子弗識齊嬰亦反公扈之室有其妻子妻子亦弗識(二/子)
(易心乘其本識故各反其家/各非故形故妻子不識也)二室因相與訟求辨於扁鵲扁鵲辨其
所由訟乃巳(此言恢誕乃書記少有然魏丗華他能刳腸易胃湔洗五藏天/下理自有不可思議者信亦不可以臆斷故冝存而不論也)
瓠巴鼓琴而鳥舞魚躍(瓠巴古善/鼔琴人也)鄭師文聞之(師文鄭/國樂師)棄家從師襄
游(師襄亦古之善琴/人也從其游學)柱指釣弦三年不成章(安指調⬤三/年不能成曲)師襄曰子可
以歸矣(嫌其/難敎)師文舎其琴歎曰文非⬤之不能鈞非章之不能成文
所存者不在⬤所志者不在聲(遺弦聲然後能/盡聲⬤之用也)内不得於心外不應
於器故不敢發手而動⬤(心手器三者⬤應不相/違失而後和音發矣)且小假之以觀其後
无幾何復見師襄師襄曰子之琴何如師文曰得之矣請甞試之
於是當春而叩商⬤以召南吕(商金音屬秋/南吕八月律)涼風㧾至草木成實
(得秋氣/故成熟)及秋而叩角弦以激夾鐘(角木音屬春/夾鐘二月律)温風徐迴草木發榮
(得春氣/故榮華)當夏而叩羽⬤以召黃鐘(羽水音屬冬黃/鐘十一月律)霜雪交下川池暴
沍(得冬氣故/凝隂水凍)及冬而叩徴⬤以激蕤賔(徴火音屬夏/⬤賔五月律)陽光熾烈堅冰
立散(得夏氣故消釋此一時彈琴无縁頓變四節蓋舉/一時之驗則三時可知且欲幷言其所感之妙耳)將終命宫而㧾
四弦則景風翔慶雲浮甘露降澧泉涌(至和之/所致也)師襄乃撫心髙蹈
曰微矣子之彈也雖師曠之淸角(師曠爲晉平公奏清角一奏之有自/雲從西北起再奏之大風至而雨隨)
(之三奏之裂帷幕破組豆飛廊瓦左右皆奔走平公/恐伏晉國大旱赤地三年平公得聲者或吉或凶也)鄒衍之吹律(北方有地/美而寒不)
(生五榖鄒子吹律/煖之而禾黍滋也)亡以加之彼將挾琴執管而從子之後耳薛譚學
謳於秦靑(三人薛秦國/之善歌者)未窮靑之技自謂盡之遂辭歸秦靑弗止
餞於郊衢撫節悲歌聲振林木響遇行雲薛譚乃謝求反終身不敢
言歸秦靑顧謂其友曰昔韓娥(韓國善/歌者也)東之齊匱糧過雍門鬻歌
假食旣去而餘音繞梁欐三日不絶左右以其人弗去過逆旅逆旅
人辱之韓娥因曼聲哀哭(曼聲猶/長引也)一里老幼悲愁垂涕相對三日不
食遽而追之娥還復爲曼聲長歌一里長幼喜躍抃舞弗能自禁
忘向之悲也乃厚賂發之(發猶/遣也)故雍門之人至今善歌哭效娥之遺
聲(六國時有雍門子名周善/琴又善哭以哭于孟常君)伯牙善鼔琴鍾子期善聽伯牙鼔琴志
在登髙山鍾子期曰善哉峩峩兮⬤泰山志在流水鍾子期曰善哉
洋洋兮⬤江河伯牙所念鍾子期必得之伯牙游於泰山之隂卒逢
暴雨止於巖下心悲乃援琴而鼔之初爲霖雨之操更造崩山之音
曲每奏鍾子期輒窮其趣伯牙乃舎琴而歎曰善哉善哉子之聽夫
志想象猶吾心也(言心闇合/與已无異)吾於何逃聲哉(發音鍾子期巳得其/心則无處藏其聲也)周穆
王西巡狩越崑崙不至弇山反還未及中國道有獻工人名偃師(中/道)
(有國獻此工/巧之人也)穆王薦之(薦當/作進)問曰若有何能偃師曰臣唯命所試然臣
巳有所造願王先觀之穆王日日以俱來(日謂/别日)吾與⬤俱觀之越日
偃師謁見王王薦之曰⬤與偕來者何人邪對曰臣之所造能倡者
(倡俳/優也)穆王驚視之趣步俯仰信人也巧夫顉其頥則歌合律捧其手
則舞應節千變萬化惟意所適王以爲實人也與盛姬内御並觀之
(穆天子傳云盛/⬤穆王之美人)技將終倡者瞬其目而招王之左右侍妾王大怒立欲
誅偃師偃師大懾立剖散倡者以示王皆傅㑹革木膠漆白黒丹靑
之所爲王諦料之内則肝膽心肺脾腎腸胃外則筋骨支節皮毛齒
髪皆假物也而无不畢具者合㑹復如初見(如向者之/始見玉也)王試廢其心
則口不能言廢其肝則目不能視廢其腎則足不能歩(此皆以機⬤/相使去其機)
(⬤之主則不能相制御亦如人五/藏有病皆外應七孔與曰支也)穆王始恱而歎曰人之巧乃可與造化
者同功乎詔貳車載之以歸(近丗人有言人靈因機⬤而生者何者造化/之功至妙故萬品咸育運動无方人藝麤拙)
(但寫載成形塊然而巳至於巧極則幾乎造化似或依此言而生此⬤而此書旣/自不爾所以明此義者直以巧極思之无方不可以常理限故每舉物極以祛近)
(惑豈謂物无神主/邪斯失之逺矣)夫班輸之雲梯墨翟之飛鳶自謂能之極也(班輸作雲/悌可以凌)
(虚仰攻墨子作木/鳶飛三日不集)弟子東門賈禽滑⬤聞偃師之巧以告二子二子終
身不敢語藝而時執規矩(時執規矩言其/不敢數之也)甘蠅古之善射者彀弓而獸
伏鳥下(箭无虚發而獸鳥不敢逸戰/國䇿云更嬴虚發而鳥下也)弟子名飛衛學射於甘蠅而巧過
其師紀昌者又學射於飛衛飛衛曰爾先學不瞬而後可言射矣紀
昌歸偃卧其妻之機下以目承牽挺(牽挺/機躡)二年之後雖錐末倒眥而
不瞬也以告飛衛飛衛曰未也必學視而後可視小如大視微如著
而後告我昌以⬤懸虱於牖南面而望之旬日之閒浸大也三年之
後如車輪焉以覩餘物皆丘山也(視虱如輪則餘/物稱此而大焉)乃以燕角之弧朔蓬
之簳射之貫虱之心而懸不絶(以彊弓勁矢貫虱之/心言其用手之妙也)以告飛衞飛衞髙蹈
拊膺曰汝得之矣紀昌旣盡衞之術計天下之敵已者一人而巳乃謀
殺飛衞相遇於野二人交射中路矢鋒相觸而墜於地而塵不揚飛
衞之矢先窮(窮盡/也)紀昌遺一矢旣發飛衞以⬤刺之端扞之而无差
焉於是二子泣而投弓相拜於塗請爲父子剋臂以誓不得告術於
人(祕其道也此一章義/例巳詳於仲尼篇也)造父之師曰泰豆氏(泰豆氏見/諸雜書記)造父之始從習御
也執禮甚卑泰豆三年不告造父執禮愈謹乃告之曰古詩言良弓
之子必先爲箕良冶之子必先爲裘(箕裘皆須柔屈補接而後成器爲/弓冶者調筋角和金鐵亦然故學)
(者必先攻其所易然後能/成其所難所以爲諭也)汝先觀吾趣(趣行/也)趣如吾然後六轡可持六
馬可御造父曰唯命所從泰豆乃立木爲塗僅可容足(纔得/安脚)計歩而
置(疏數如/其歩數)履之而行趣走往還无跌失也造父學之三日盡其巧泰豆
歎曰子何其敏也得之捷乎(敏疾也/捷速也)凡所御者亦如此也曩汝之行得
之於足應之於心推於御也齊輯乎轡銜之際而急緩乎脣吻之和
正度乎胷臆之中而執節乎掌握之閒内得於中心而外合於馬志
是故能進退履繩而旋曲中規矩取道致逺而氣力有餘誠得其術
也得之於銜應之於轡得之於轡應之於手得之於手應之於心則
不以目視不以䇿驅心閑體正六轡不亂而二十四蹄所投无差廻
旋進退莫不中節(與和鸞之/聲相應也)然後輿輪之外可使无餘轍馬蹄之外
可使无餘地未甞覺山谷之嶮原隰之夷視之一也吾術窮矣汝其識
之(夫行之所踐容足而巳足外无餘而人不敢踐者此心不夷體不閑故也心/夷體閑即進止有常數遟疾有常度苟盡其妙非但施之於身乃可行之於)
(物雖六轡之煩馬足之衆調之有道不患其亂故輪/外不恃无用之轍蹄外不賴无用之地可不謂然也)魏黒卵以暱嫌殺丘
邴章(暱嫌/私恨)丘邴章之子來丹謀報父之讎丹氣甚猛形甚露計粒而
食順風而趨雖怒不能稱兵以報之(有膽氣而體羸虛/不能舉兵器也)恥假力於人誓
手劒以屠黒卵黒卵悍志絶衆力抗百夫筋骨皮⬤非人⬤也延頸
承刀披胷受矢鋩鍔摧屈而體无痕撻負其材力視來丹猶雛鷇也
來丹之友申他曰子怨黒卵至矣黒卵之易子過矣將奚謀焉來丹
垂涕曰願子爲我謀申他曰吾聞衛孔周其祖得殷帝之寳劒一童
子服之却三軍之衆奚不請焉來丹遂適衛見孔周執㒒御之禮請
光納妻子後言所欲孔周曰吾有三劒唯子所擇皆不能殺人且先
言其狀一曰含光視之不可見運之不知有其所觸也泯然无際經
物而物不覺二曰承影將旦昧爽之交日夕昏明之際北面而察之
淡淡焉⬤有物存莫識其狀其所觸也竊竊然有聲經物而物
不疾也三曰宵練方晝則見影而不見光(與日月/同色也)方夜見光而不見
形(言其/照夜)其觸物也騞然而過(騞休/壁切)隨過隨合覺疾而不血刃焉此
三寶者傳之十三丗矣而无施於事(不能/害物)匣而藏之未甞啓封來丹
曰雖然吾必請其下者孔周乃歸其妻子與齋七日晏隂之閒(晏晚/暮也)
跪而授其下劒來丹再拜受之以歸(以其可執可見/故受其下者)來丹遂執劒從
黒卵時黒卵之醉偃於牖下自頸至腰三斬之黒卵不覺來丹以黒
卵之死趣而退遇黒卵之子於門擊之三下如投虚黒卵之子方⬤
曰汝何蚩而三招予來丹知劒之不能殺人也歎而歸黒卵旣醒怒其
妻曰醉而露我使我嗌疾而腰急其子曰疇昔來丹之來遇我於門
三招我亦使我體疾而支殭彼其厭我哉周穆王大征西戎西戎獻
錕鋙之劒火淣之布其劒長尺有咫練鋼赤刃用之切玉如切泥焉
火淣之布淣之必投於火布則火色垢則布色出火而振之皓然疑
乎雪(此周書/所云)皇子以爲无此物傳之者妄蕭叔曰皇子果於自信果
於誣理哉(此誣章斷後而說切王刀火浣布者明上/之所載皆事實之言因此二物无虚妄者)
列子沖虚至德眞經卷第五
(於衛故列子叩其二端使萬物自求其中苟得其中則智動者不以權力亂其/素分矜名者不以矯抑虧其形生發言之旨其在於斯嗚呼覽者可不察哉)
北宫子謂西門子曰朕與子並丗也而人子達並族也而人子敬並
貌也而人子愛並言也而人子庸並行也而人子誠並仕也而人子
貴並農也而人子富並商也而人子利朕衣則(豆)褐食則粢糲居則
蓬室出則徒行子衣則文錦食則⬤⬤居則連欐出則結駟在家熈
然有棄朕之心在朝諤然有敖朕之色請謁不相及遨游不同行固
有年矣子自以德過朕邪西門子曰予无以知其實汝造事而窮予
造事而達此厚薄之驗歟(謂德有/厚薄也)而皆謂與子並汝之顔厚矣北宫
子无以應自失而歸中塗遇東郭先生先生曰汝奚往而反偊偊而
歩有深愧之色邪北宫子言其⬤東郭先生曰吾將舎汝之愧與汝
更之西門氏而問之曰汝奚辱北宫子之深乎固且言之西門子曰
北宫子言丗族年貌言行與予並而賤貴貧冨與予異予語之曰子
无以知其實汝造事而窮予造事而達此將厚薄之驗歟而皆謂與
予並汝之顔厚矣東郭先生曰汝之言厚薄不過言才德之差吾之
言厚薄異於是矣夫北宫子厚於徳薄於命汝厚於命薄於德汝之
達非智得也北宫子之窮非愚失也皆天也非人也(此自然而然非/由人事巧拙也)而
汝以命厚自矜北宫子以德厚自愧皆不識夫固然之理矣西門子
曰先生止矣予不敢復言(聞理/而服)北宫子旣歸衣其(豆)褐有狐貉之温
進其莪菽有稻⬤之味庇其蓬室⬤廣厦之䕃乗其蓽輅若文軒之
飾終身逌然不知榮辱之在彼也在我也(一達於理則外物多/少不足以槩意也)東郭先
生聞之曰北宫子之寐久矣一言而能寤易悟也哉管夷吾鮑叔牙
二人相友甚戚同處於齊管夷吾事公子糾鮑叔牙事公子小白齊
公族多寵嫡庶並行(齊僖公母弟夷仲年生公孫无知/僖公爱之令禮䄮同於太子也)國人懼亂管仲
與召忽奉公子糾奔魯(糾襄公/之次弟)鮑叔奉公子小白奔莒(小白糾/之夫弟)旣而
公孫无知作亂(襄公立絀无知秩服遂殺/襄公而自立國人㝷殺之)齊无君二公子爭入管夷吾
與小白戰於莒道射中小白帶鉤小白旣立(小白即/桓公也)脅魯殺子糾召
忽死之管夷吾被囚(齊告魯曰子糾兄弟弗忍加誅請殺之召忽管仲讎/也請得而甘心醢之不然將滅魯魯患之遂殺子糾)
(召忽自殺管/仲請囚也)鮑叔牙謂桓公曰管夷吾能可以治國桓公曰我讎也願
殺之鮑叔牙曰吾聞賢君无私怨且人能爲其主亦必能爲人君如
欲霸王非夷吾其弗可君必舎之遂召管仲魯歸之齊鮑叔牙郊迎
釋其囚桓公禮之(鮑叔親迎管仲於堂阜而脫/其桎拾於齊郊而見桓公也)而位於髙國之上鮑叔牙
以身下之(髙國齊/之丗族)任以國政號曰仲父桓公遂霸管仲甞歎曰吾少窮
困(人)賈分財多自與鮑叔不以我爲貪知我貧也吾甞爲
鮑叔謀事而大窮困鮑叔不以我爲愚知時有利不利也吾甞三仕
三見逐於君鮑叔不以我爲不肖知我不遭時也吾甞三戰三北鮑
叔不以我爲怯知我有老母也公子糾敗召忽死之吾幽囚受辱鮑
叔不以我爲无恥知我不羞小節而恥名不顯於天下也生我者父
母知我者鮑叔也此丗稱管鮑善交者小白善用能者然實无善
交實无用能也實无善交實无用能者非更有善交更有善用能也
(此明理无善交用能/非但管鮑桓公而巳)召忽非能死不得不死鮑叔非能舉賢不得不舉
小白非能用讎不得不用(此皆冥中自相驅/使非人理所制也)及管夷吾有病小白問之
曰仲父之病病矣可不諱云(言病之甚不可/復諱而不言也)至於大病則寡人惡乎屬
國而可夷吾曰公誰欲歟小白曰鮑叔牙可曰不可其爲人㓗廉善
士也(清巳/而巳)其於不已⬤者不比之人(欲以已善/齊物也)一聞人之過終身不忘
(不能棄/瑕録善)使之理國上且鉤乎君下且逆乎民(必引君令其道不⬤道苟/不弘則逆民而不能納矣)
其得罪於君也將弗久矣小白曰然則孰可對曰勿巳則隰朋可(非/君)
(然而/可也)其爲人也上忘而下不叛(居髙而自忘則/不憂下之離散)愧其不⬤黃帝而哀不
已⬤者(慙其道之不及聖矜其民/之不逮巳故能无棄人也)以德分人謂之聖人(化之使合道/而不宰割也)以財
分人謂之賢人(旣以與人/巳愈有也)以賢臨人未有得人者也(求備於人則/物所不與也)以賢下人
者未有不得人者也(與物升降/者物必歸)其於國有不聞也其於家有不見也
(道行則不煩聞見故曰/不瞽不聾不能成功)勿巳則隰朋可(郭象曰若有聞見則事鍾於己而羣/下无所措其手足故遺之可也未能)
(盡其道故/僅之可也)然則管夷吾非薄鮑叔也不得不薄非厚隰朋也不得不
厚厚之於始或薄之於終薄之於終或厚之於始厚薄之去來弗由
我也(皆天/理也)鄧析操兩可之說設无窮之辭當子産執政作竹刑(竹刑/简法)
鄭國用之數難子産之治子産屈之子産執而戮之俄而誅之(此傳/云子)
(産誅鄧析左傳云駟歂殺鄧析而用其/竹刑子産卒後二十年而鄧析死也)然則子産非能用竹刑不得不
用鄧析非能屈子産不得不屈子産非能誅鄧析不得不誅也(此義/例與)
(上章/同也)可以生而生(或積德履仁或遇時而通得當年之歡/騁於一巳之志似由報應若出智力也)天福也(自然生耳/自然泰耳)
(未必由仁德與智力然交履信順之行得騁/一巳之志終年而无憂虞非天福如之何也)可以死而死(或積惡行暴或饑寒/窮困故不顧刑戮不)
(賴生存而威之於死似/由身招⬤應事而至也)天福也(自然死耳自然窮耳未必由凶虐與愚弱然肆/凶虐之心居不賴生之地而威之於死是之死)
(得死者故亦/曰天福者也)可以生而不生(居榮泰之地願/獲長年而早終)天罰也(願生而不得生/故曰天罰也)可以
死而不死(居困辱之地不願/久生而更不死也)天罰也(輕死而不之/死復是天罰)可以生可以死得生得
死有矣(此之生而得生/此之死而得死)不可以生不可以死或死或生有矣(此義之生而/更死之死而)
(更生者也此二句上義/巳該之而重出疑書誤)然而生生死死非物非我皆命也智之所无柰
何(生死之理旣不可測則死不/由物生不在我豈智之所如)故曰窈然无際天道自㑹漠然无分天道
自運(无際无分是自然之極/自㑹自運豈有役之哉)天地不能犯(天地雖大不/能違自然也)聖智不能干(神聖/雖妙)
(不能逆/時運也)⬤魅不能欺(⬤魅雖妖不/能詐眞正也)自然者黙之成之(黙无/也)平之寧之(平/寧)
(无所/施爲)將之迎之(功无遺喪/似若將迎)楊朱之友曰季梁季梁得疾十日大漸(漸劇/也)
其子環而泣之請醫季梁謂楊朱曰吾子不肖如此之甚汝奚不爲
我歌以曉之楊朱歌曰天其弗識人胡能覺匪祐自天弗孽由人我
乎汝乎其弗知乎醫乎巫乎其知之乎(言唯我與汝識死生有/命耳非醫巫所知也)其子
弗曉終謁三醫(不解楊朱歌旨/謂與巳同也)一曰矯氏二曰俞氏三曰盧氏診其所
疾矯氏謂季梁曰汝寒温不節虚實失度病由飢飽色欲精慮煩
散非夭非⬤雖漸可攻也季梁曰衆醫也亟屏之俞氏曰女始則胎
氣不足乳湩有餘病非一朝一夕之故其所由來漸矣弗可巳也季
梁曰良醫也且食之盧氏曰汝疾不由天亦不由人亦不由⬤稟生
受形旣有制之者矣亦有知之者矣(夫死生之分脩短之期咸定於无爲/天理之所制矣但愚時者之所惑女)
(逹者之/所悟也)藥石其如汝何季梁曰神醫也重貺遣之俄而季梁之疾自
瘳生非貴之所能存身非愛之所能厚生亦非賤之所能夭身亦非
輕之所能薄故貴之或不生䏼之或不死愛之或不厚輕之或不薄
此似反也非反也此自生自死自厚自薄或貴之而生或賤之而死
或愛之而厚或輕之而薄此似順也非順也此亦自生自死自厚自
薄鬻熊語文王(鬻熊文/王師也)曰自長非所増自短非所損算之所亡⬤何
(算猶/智也)老⬤語⬤尹曰天之所惡孰知其故(王弼曰孰誰也言誰能/知天意即其唯聖人也)言迎
天意揣利害不如其巳(夫順天理而无心者則⬤神不能犯人事不能干/⬤迎天意羽⬤伏處順以去逆就利而違害此方)
(與逆害爲巨對用智之精巧者耳/未能使吉凶不生禍福兼盡也)楊布(楊朱/弟也)問曰有人於此年兄弟也言
兄弟也才兄弟也貌兄弟也而壽夭父子也貴賤父子也名譽父子
也愛憎父子也吾惑之楊子曰古之人有言吾甞識之將以告⬤不
知所以然而然命也(自然之理故/不可以智知)今昏昏昧昧紛紛⬤⬤隨所爲隨
所不爲日去日來孰能知其故皆命也夫信命者亡壽夭(有壽夭/則非命)信
理者亡是非(有是非/則非理)信心者亡逆順(有逆順/則非心)信性者亡安危(有安危/則非性)
則謂之都亡所信亡所不信(理亦无信/與不信也)眞矣慤矣奚去奚就奚哀奚
樂奚爲奚不爲(理苟无心則无所/不爲亦无所爲也)黃帝之書云至人居⬤死動⬤械(此/舉)
(无心/之極)亦不知所以居亦不知所以不居亦不知所以動亦不知所以不
動亦不以衆人之觀易其情貌亦不謂衆人之不觀不易其情貌(不/爲)
(外物視聽/改其度也)獨往獨來獨出獨入孰能礙之(物往亦往物來亦來/任物出入故莫有礙)墨(音/眉)杘(勑/夷)
單(音/戰)至(音/咥)嘽(齒/然)咺(許/爰)憋(妨/滅)懯(音敷此皆黙詐輕/發汗緩急⬤之貌)四人相與游於丗胥
如志也窮年不相知情自以智之深也巧佞愚直婩(魚/略)斫(齒/略)便辟(婩/斫)
(不解悟/之貌)四人相與游於丗胥如志也窮年而不相語術自以巧之微
也㺒(苦/交)㤉(苦/牙)情露⬤(音/蹇)極淩誶(音碎此皆多誶/訥/辯給之貌)四人相與游於丗胥
如志也窮年不相曉悟自以爲才之得也眠(莫/典)娗(徒/繭)諈(止/累)諉(如/僞)勇敢
怯疑(眠娫不開通之貌/諈諉煩重之貌)四人相與游於丗胥如志也窮年不相讁發自
以行无戾也多偶自專乗權⬤立四人相與游於丗胥如志也窮年
不相顧眄自以時之適也此衆態也貌不一而咸之於道命所歸也
佹佹(姑/危)成者俏成也(俏音肖/俏似也)初非成也佹佹敗者俏敗者也初非敗
也(丗有幾得幾失之/言而理實无幾也)故迷生於俏(惑其以成敗而不/能辯迷之所由也)俏之際昧然於俏而
不昧然(際猶㑹也言/冥昧難分耳)則不駭外禍不喜内福(禍福豈有内外皆理之⬤/定者也見其卒起因謂外)
(至見其漸著/因謂内成也)隨時動隨時止智不能知也(動止非我則/非智所識也)信命者於彼
我无二心(無喜懼/之情也)於彼我而有二心者不⬤揜目塞耳背坂面隍亦不
墜仆也(此明用智計之/不如任自然也)故曰死生自命也(⬤其非命則仁智者必夀/凶愚者必夭而未必然也)貧
窮自時也(⬤其非時則勤儉者必冨/而奢惰者必貧亦未必然)怨夭折者不知命者也怨貧窮
者不知時者也(此皆不識/自然之理)當死不懼在窮不戚知命安時也其使
多智之人量利害料虚實度人情得亦中亡亦中(中半/也)其少智之人
不量利害不料虚實不度人情得亦中亡亦中量與不量料與不料
度與不度奚以異唯亡所量(不役/智也)亡所不量(任智之/所知也)則全而亡喪亦
非知全亦非知喪自全也自亡也自喪也(自全者非用心之所能自/敗者非行失之所致也)齊
景公游於牛山北臨其國城而流涕曰美哉國乎鬱鬱⬤芉⬤何
滴滴去此國而死乎使古无死者寡人將去斯而之何史孔梁丘據
皆從而泣曰臣賴君之賜跪食惡⬤可得而食駑馬稜車可得而乗
也且猶不欲死而況吾君乎晏子獨⬤於旁公雪涕而顧晏子曰寡
人今日之游悲孔與據皆從寡人而泣子之獨⬤何也晏子對曰使
賢者常守之則太公桓公將常守之矣使有勇者而常守之則莊公
靈公將常守之矣數君者將守之吾君方將被蓑笠而立乎畎畝之
中唯事之恤行假念死乎(行假當/作何暇)則吾君又安得此位而立焉以其
迭處之迭去之至於君也而獨爲之流涕是不仁也見不仁之君見
謟諛之臣臣見此二者臣之所爲獨竊⬤也景公慙焉舉觴自罰罰
二臣者各二觴焉魏人有東門呉者其子死而不憂其相室曰公之
愛子天下无有今子死不憂何也東門吳曰吾常无子无子之時不
憂今子死乃與嚮无子同臣奚憂焉農赴時商趣利工追術仕逐
勢勢使然也然農有水旱商有得失工有成敗仕有遇否命使然
也(自然冥/運也)
沖虚至德眞經卷第六
沖虚至德眞經卷第七
　　　　　　列子　張湛處度注
　　楊朱第七(夫生者一氣之蹔聚一物之蹔靈蹔聚者終散蹔靈者歸虚/而好逸惡勞物之常性故當生之所樂者厚味美服好色音)
(聲而巳耳而復不能肆性情之所安耳目之所娱以仁義爲⬤鍵用禮/敎爲衿帶自枯槁於當年求餘名於後丗者是不達乎生生之趣也)
楊朱游於魯舎於孟氏孟氏問曰人而巳矣奚以名爲曰以名者爲
冨旣冨矣奚不巳焉曰爲貴旣貴矣奚不巳焉曰爲死旣死矣奚爲
焉曰爲子孫(夫事爲无巳/故情无猒足)名奚益於子孫曰名乃苦其身燋其心(夫名/者因)
(僞以求眞假虚以招實矯性而行之/有爲而爲之者豈得无勤憂之⬤邪)乗其名者澤及宗族利兼郷黨況
子孫乎凡爲名者必廉廉斯貧爲名者必讓讓斯賤(此難家之辭也/今有廉讓之名)
(而不免貧賤者此/爲善而不求利也)曰管仲之相齊也君淫亦淫君奢亦奢(言不專美/惡於已)志
合言從道行國霸死之後管氏而巳田氏之相齊也君盈則已降君
斂則已施(此推惡/於君也)民皆歸之因有齊國子孫享之至今不絶⬤實名
貧僞名冨(爲善不以爲名名自生者實名也爲名以招/利而丗莫知者僞名也僞名則得利者也)曰實無名名無
實名者僞而巳矣(不僞則不/足以招利)昔者堯舜僞以天下讓許由善卷而
不失天下享祚百年(僞實之迹因事而生致僞者/由堯舜之迹而聖人无僞也)伯夷叔齊實以⬤竹
君讓而終亡其國餓死於首陽之山實僞之辯如此其省也(省猶/察也)楊
朱曰百年壽之大齊得百年者千无一焉設有一者孩抱以逮昬老
幾居其半矣夜眠之所弭晝覺之所遺又幾居其半矣痛疾哀苦亡
失憂懼又幾居其半矣量十數年之中逌然而自得亡介焉之慮者
亦亡一時之中爾則人之生也奚爲哉奚樂哉爲美厚爾爲聲色
爾而美厚復不可常猒足聲色不可常翫聞仍復爲刑賞之所禁
勸名法之所進退遑遑爾競一時之虚譽規死後之餘榮偊偊爾順
耳目之觀聽惜身意之是非徒失當年之至樂不能自肆於一時重
囚纍梏何以异哉(异異也/古字)太古之人知生之暫來知死之暫往(生實/暫來)
(死實長往是丗俗常談而云死復暫往卒然覽之有似字誤然此書大㫖自以/爲存亡往復形氣轉續生死變化未始絶滅也注天瑞篇中巳具詳其義矣)
故從心而動不違自然所好當身之娱非所去也故不爲名所觀(爲/善)
(不近/名者)從性而游不逆萬物所好死後之名非所取也故不爲刑所及
(爲惡不/近刑者)名譽先後年命多少非所量也楊朱曰萬物所異者生也所
同者死也生則有賢愚貴賤是所異也死則有臭腐消滅是所同也
雖然賢愚貴賤非所能也臭腐消滅亦非所能也故生非所生死非
所死賢非所賢愚非所愚貴非所貴賤非所賤(皆自然爾非/能之所爲也)然而
萬物齊生齊死齊賢齊愚齊貴齊賤(皆同歸/於自然)十年亦死百年亦死
仁聖亦死凶愚亦死生則堯舜死則腐骨生則桀紂死則腐骨腐骨
一矣孰知其異且趣當生奚遑死後(此譏計後者之惑也夫不謀其前/不慮其後无戀當今者徳之至也)
楊朱曰伯夷非亡欲矜清之卸(音/尤)以放餓死(守餓/至死)展李非亡情矜貞之
卸以放寡宗淸貞之誤善之若此(此誣賢負實之言然欲有所抑/揚不得不⬤責於髙勝者耳)楊朱曰
原憲窶於魯子貢殖於衛(窶貧也/殖貨殖)原憲之窶損生子貢之殖累身然
則窶亦不可殖亦不可其可焉在曰可在樂生可在逸身故善樂生
者不窶(足己之所資/不至乏匱也)善逸身者不殖(不勞心以/營貨財也)楊朱曰古語有之生
相憐死相⬤此語至矣相憐之道非唯情也勤能使逸饑能使飽寒
能使温窮能使達也相⬤之道非不相哀也不含珠玉不服文錦不
陳犠牲不設明器也晏平仲問養生於管夷吾管夷吾曰肆之而巳
勿壅勿閼晏平仲曰其目柰何夷吾曰恣耳之所欲聽恣目之所欲
視恣鼻之所欲向恣口之所欲言恣體之所欲安恣意之所欲行(管/仲)
(功名人耳相齊致霸動因威謀任運之道旣非所冝且於事勢/不容此言又上篇復能勸桓公適終北之國恐此皆寓言也)夫耳之所欲
聞者音聲而不得聽謂之閼聦(閼/塞)目之所欲見者美色而不得視謂
之閼明鼻之所欲向者椒蘭而不得嗅謂之閼顫(鼻通曰顫顫/音舒延切)口之所
欲道者是非而不得言謂之閼智體之所欲安者美厚而不得從謂
之閼適意之所欲爲者放逸而不得行謂之閼性凡此諸閼廢虐之
生(廢大/也)去廢虐之主熙熙然以俟死一日一月一年十年吾所謂養(任/情)
(極性窮歡盡娱雖近期促/年且得盡當生之樂也)拘此廢虐之主録而不舎戚戚然以至久生
百年千年萬年非吾所謂養(惜名拘禮内懷於矜懼憂苦以/至死者長年遐期非所貴也)管夷吾
曰吾旣告子養生矣送死柰何晏平仲曰送死略矣將何以告焉管
夷吾曰吾固欲聞之平仲曰旣死豈在我哉焚之亦可沈之亦可瘞
之亦可露之亦可衣薪而棄諸溝壑亦可衮文繡裳而納諸石椁
亦可唯所遇焉(晏嬰墨者也自以儉省治身動遵法度非達生死之/分所以舉此二賢以明治身者唯取其奢儉之異子)管夷
吾顧謂鮑叔黃子曰生死之道吾二人進之矣(當其有知則制不由物/及其无知則非我所聞)
(也)子産相鄭專國之政三年善者服其化惡者畏其禁鄭國以治諸
侯憚之而有兄曰公孫朝有弟曰公孫穆朝好酒穆好色朝之室也
聚酒干鐘積麴成封望門百歩糟漿之氣逆於人鼻方其荒於酒也
不知丗道之安危人理之悔⬤室内之有亡九族之親踈存亡之哀樂
也雖水火兵刃交於前弗知也穆之後庭比房數十皆擇稚齒婑媠
者(婑音烏果切/媠音奴坐切)以盈之方其⬤於色也屏親昵絶交游逃於後庭以書
足夜三月一出意猶未愜郷有處子之娥姣者必賄而招之楳而挑
之弗獲而後巳子産日夜以爲戚密造鄧析而謀之曰喬聞治身以
及家治家以及國此言自於近至於遠也喬爲國則治矣而家則亂
矣其道逆邪將奚方以救二子子其詔之鄧析曰吾怪之久矣未敢
先言子奚不時其治也喻以性命之重誘以禮義之尊乎子産用鄧
析之言因閒以謁其兄弟而告之曰人之所以貴於禽獸者智慮智
慮之所將者禮義禮義成則名位至矣若觸情而動聃於嗜慾則性
命危矣子納喬之言則朝自悔而夕食禄矣朝穆曰吾知之久矣擇
之亦久矣(覺事行多端選/所好而爲之耳)豈待⬤言而後識之哉凡生之難遇而死之
易及以難遇之生俟易及之死可孰念哉而欲尊禮義以夸人矯情
性以招名吾以此爲弗⬤死矣(達哉此言若夫刻意從俗違性順物失當/身之蹔樂懷長愁於一丗雖支體具存實)
(鄰於/死者)爲欲盡一生之歡窮當年之樂唯患腹溢而不得恣口之飲力
憊而不得肆情於色不遑憂名聲之醜性命之危也且⬤以治國之
能夸物欲以說辭亂我之心榮禄喜我之意不亦鄙而可憐哉我又
欲與⬤别之(别之猶/辨也)夫善治外者物未必治而身交苦善治内者物
未必亂而性交逸以⬤之治外其法可蹔行於一國未合於人心以
我之治内可推之於天下君臣之道息矣吾常欲以此術而喻之⬤
反以彼術而敎我哉子産忙然无以應之他日以告鄧析鄧析曰子
與眞人居而不知也孰謂子智者乎鄭國之治偶耳非子之功也(不/知)
(眞人則不能治國治國者偶爾此一篇辭義太逕挺抑抗不似/君子之音氣然其旨欲去自拘束者之累故有過逸之言者耳)衞端木叔者
子貢之丗也藉其先貲家累萬金不治丗故放意所好其生民之所
欲爲人意之所欲玩者无不爲也无不玩也牆屋臺榭園囿池沼飲
食車服聲樂嬪御擬齊楚之君焉至其情所欲好耳所欲聽目所
欲視口所欲甞雖殊方偏國(偏/邊)非齊土之所産育者无不必致之猶
藩牆之物也及其游也雖山川阻險塗逕脩逺无不必之猶人之行
咫步也賔客在庭者日百往庖厨之下不絶煙火堂廡之上不絶聲
樂奉養之餘先散之宗族宗族之餘次散之邑里邑里之餘乃散之
一國行年六十氣幹將衰棄其家事都散其庫藏珍寶車服妾媵一
年之中盡焉不爲子孫留財及其病也无藥石之儲及其死也无瘞
埋之資(達於理者知萬物之无常財賀之蹔聚聚之非我之功也且盡奉養/之冝散之非我之施也且明物不常聚⬤斯人者豈名譽所勸禮法)
(所拘/哉)一國之人受其施者相與賦而藏之反其子孫之財焉禽骨(又/屈)
釐聞之曰端木叔狂人也辱其祖矣叚干生聞之曰木叔達人也德
過其祖矣其所行也其所爲也聚意所經而誠理所取衞之君子多
以禮敎自持固未足以得此人之心也孟孫陽問楊子曰有人於此
貴生愛身以蘄不死可乎曰理无不死以蘄久生可乎曰理无久生
生非貴之所能存身非愛之所能厚且久生奚爲(設令久生/亦非所願)五情好
惡古猶今也四體安危古猶今也丗事苦樂古猶今也變易治亂古
猶今也旣聞之矣旣見之矣旣更之矣百年猶厭其多況久生之苦
也乎(夫一生之經歷如此而巳或好或惡或安或危如循環之无窮⬤以爲樂/邪則重來之物无所復欣⬤以爲⬤邪則切已之患不可再經故生彌久)
(而憂彌/積也)孟孫陽曰⬤然速亡愈於久生則踐鋒刃入湯火得所志矣
楊子曰不然旣生則廢而任之究其所欲以侯於死(但當肆其情/以待終耳)將死
則廢而任之究其所之以放於盡(制不在我則/尤所顧戀也)无不廢无不任何遽
遟速於其閒乎楊朱曰伯成子髙不以一毫利物舎國而隱耕大禹
不以一身自利一體偏枯古之人損一毫利天下不與也悉天下奉
一身不取也人人不損一毫人人不利天下天下治矣禽子問楊朱
曰去子體之一毛以濟一丗汝爲之乎(疑楊子貴身太/過故發此問也)楊子曰丗固非
一毛之所濟(嫌其不達已趣/故亦相荅對也)禽子曰假濟爲之乎楊子弗應禽子出
語孟孫陽孟孫陽曰子不達夫子之心吾請言之有侵⬤肌膚獲萬
金者⬤爲之乎曰爲之孟孫陽曰有斷⬤一節得一國子爲之乎禽
子黙然有閒孟孫陽曰一毛微於肌膚肌膚微於一節省矣(省/察)然
則積一毛以成肌膚積肌膚以成一節一毛固一體萬分中之一物
柰何輕之乎禽子曰吾不能所以荅子然則以子之言問老聃⬤尹
則子言當矣(聃尹之敎貴/身而賤物也)以吾言問大禹墨翟則吾言當矣(禹翟之/敎忘巳)
(而濟/物也)孟孫陽因顧與其徙說他事楊朱曰天下之美歸之舜禹周孔
天下之惡歸之桀紂然而舜耕於河陽陶於雷澤四體不得蹔安口
腹不得美厚父母之所不愛弟妹之所不親行年三十不告而娶及
受堯之禪年巳長智巳衰商鈞不才禪位於禹戚戚然以至於死此
天人窮毒者也鮌治水土績用不就殛諸羽山禹纂業事讎惟荒
土功子産不字過門不入身體偏枯手足胼胝及受舜禪卑宫室
美紱冕戚戚然以至於死此天人之憂苦者也武王旣終成王幼弱
周公攝天子之政邵公不恱四國流言居東三年誅兄放弟僅免其
身戚戚然以至於死此天人之危懼者也孔子明帝王之道應時君
之聘伐樹於宋削迹於衛窮於商周圍於陳蔡受屈於季氏見辱於
陽虎戚戚然以至於死此天民之遑遽者也凡彼四聖者生无一日
之歡死有萬丗之名名者固非實之所取也雖稱之弗知雖賞之不
知與株塊无以異矣(觀形即事憂危之迹著矣求諸方寸未有不嬰拂其/心者將明至理之言必舉美惡之極以相對偶者也)
桀藉累丗之資居南面之尊智足以距羣下威足以震海内恣耳目
之所娱窮意慮之所爲熙熈然以至於死此天民之逸蕩者也紂亦
藉累丗之資居南面之尊威无不行志无不從肆情於傾宫縱欲於
長夜不以禮義自苦熙熈然以至於誅此天民之放縱者也彼二凶
也生有從欲之歡死被愚暴之名實者固非名之所與也雖毀之不
知雖稱之弗知此與株塊奚以異矣(盡驕奢之極恣无厭之性雖養以四/海未始愜其心此乃憂苦窮年也)
彼四聖雖美之所歸苦以至終同歸於死矣彼二凶雖惡之所歸樂
以至終亦同歸於死矣楊朱見梁王言治天下如運諸掌梁王曰先
生有一妻一妾而不能治三⬤之園而不能芸而言治天下如運諸
掌何也對曰君見其牧羊者乎百羊而羣使五尺童子荷箠而隨之
欲東而東欲西而西使堯牽一羊舜荷箠而隨之則不能前矣且臣
聞之吞舟之魚不游枝流鴻鵠髙飛不集汙池何則其極逺也黃鐘
大吕不可從煩奏之舞何則其音䟽也將治大者不治細成大功者
不成小此之謂矣楊朱曰太古之事滅矣孰誌之哉三皇之事⬤存
⬤亡五帝之事⬤覺⬤夢三王之事或隱或顯億不識一當身之事
或聞或見萬不識一目前之事或存或廢千不識一太古至于今日
年數固不可勝紀但伏羲巳來三十餘萬嵗賢愚好醜成敗是非无
不消滅但遟速之閒耳(以遟速而致惑奔競/而不巳豈不鄙哉)矜一時之毀譽以焦苦其
神形要死後數百年中餘名豈足潤枯骨何生之樂哉楊朱曰人肖
天地之⬤懷五常之性(肖似也⬤同隂/陽性稟五行也)有生之最靈者人也人者爪牙
不足以供守衛肌膚不足以自捍禦趨走不足以逃利害无毛羽以
禦寒暑必將資物以爲養性任智而不恃力故智之所貴存我爲
貴力之所賤侵物爲賤然身非我有也旣生不得不全之物非我有
也旣有不得不去之身固生之主物亦養之主雖全生身不可有其
身雖不去物不可有其物有其物有其身是橫私天下之身撗私天
下之物其唯聖人乎(知身不可私物不可/有者唯聖人可也)公天下之身公天下之物其
唯至人矣此之謂至至者也(天下之身同之我身天下之物同之我物非/至人如何旣覺私之爲非又知公之爲是故)
(曰至/至也)楊朱曰生民之不得休息爲四事故一爲壽(不敢恣/其嗜慾)二爲名(不/敢)
(恣其/所行)三爲位(曲意/求通)四爲貨(專利/惜費)有此四者畏⬤畏人畏威畏刑此謂
之遁人也(違其自/然者也)可殺可活制命在外(全則不/係於己)不逆命何羨壽不矜
貴何羨名不要勢何羨位不貪冨何羨貨此之謂順民也(得其/生理)天下
无對制命在內(外物所/不能制)故語有之曰人不㛰宦情欲失半人不衣食
君臣道息周諺曰田父可坐殺晨出夜入自以性之⬤啜菽茹藿自
以味之極肌⬤麤厚筋節　急(音區/位切)一朝處以柔毛綈幕薦以
⬤⬤蘭橘心㾓體煩内熱生病矣商魯之君與田父侔地則亦不盈
一時而憊矣(言有所安習者皆不/可卒改易況自然乎)故野人之所安野人之所美謂天下
无過者昔者宋國有田夫常衣緼黂(黂亂/麻)僅以過冬曁春東作自
曝於曰不知天下之有廣夏隩室綿纊狐狢顧謂其妻曰負日之煊
人莫知者以獻吾君將有重賞里之冨室告之曰昔人有美戎菽甘
枲莖芹萍子者對郷豪稱之(鄉豪里/之貴者)郷豪取而甞之蜇於口慘於
腹衆哂而怨之其人大慙子此⬤也楊朱曰豐屋美服厚味姣色有
此四者何求於外有此而求外者无猒之性无猒之性隂陽之蠧也
(非但累其身/乃侵損正氣)忠不足以安君適足以危身義不足以利物適足以害生
安上不由於忠而忠名滅焉利物不由於義而義名絶焉君臣皆安
物我兼利古之道也鬻子曰去名者无憂老子曰名者實之賔而悠
悠者趨名不巳名固不可去名固不可賔邪今有名則尊榮亡名則
卑辱尊榮則逸樂卑辱則憂苦憂苦犯性者也逸樂順性者也斯
實之所係矣名胡可去名胡可賔但惡夫守名而累實守名而累實
將恤危亡之不救豈徒逸樂憂苦之閒哉
沖虚至德眞經卷第七
沖虚至德眞經卷第八
　　　　　　列子　張湛處度注
　　說符第八(夫事故无方⬤伙相推言/而驗之者攝乎變通之㑹)
子列子學於壷丘子林壷丘子林曰子知持後則可言持身矣(老子/曰後)
(其身而/身先)列子曰願聞持後曰顧⬤影則知之列子顧而觀影形枉則影
曲形直則影正然則枉直隨形而不在影屈申任物而不在我此之
謂持後而處先(物莫能與罪故常處先此語以壷子荅而不條顯列子一得/特後之義因而自釋之壷呼即以爲解故不復荅列子也)
⬤尹謂子列子曰言美則響美言惡則響惡身長則影長身短則
影短名也者響也身也者影也(夫美惡報應/之/影響理无差焉)故曰愼爾言將有
知之愼爾行將有隨之(所謂出其言善千里/應之行乎彌是乎逺)是故聖人見出以知入觀
往以知來此其所以先知之理也(見言出則/入形往則影來明報應之理/不異於此也而物所末悟故曰先知之耳)
度在身稽在人人愛我我必愛之人惡我我必惡之(禮度在身老驗由/人愛惡從之物不)
(負/巳)湯武愛天下兹王桀紂惡天下故亡(此則/成驗)此所稽也稽度皆明而
不道也譬之出不由門行不從徑也(稽度之理旣明而復道不行者/則出可不由戸行不從徑也)以是
求利不亦難乎(建理而得/利未之有)甞觀之神農有炎之德稽之虞夏商周之
書度諸法士賢人之言所以存亡廢興而非由此道者未之有也(自/古)
(迄今无/不符驗)嚴恢曰所爲問道者爲冨(問猶/學也)令得珠亦冨矣安用道(道/冨)
(之本也珠冨之末有本/故末存存末則失本也)子列子曰桀紂唯重利而輕道是以亡(非不冨失/本則亡身)
幸哉余未汝語也人而无義唯食而巳(義者冝也得理人/冝者物不能奪也)是雞狗也彊
食靡角勝者爲制是禽獸也(以力求勝/非人道也)爲雞狗禽獸矣而欲人之尊
已不可得也(豈欲人之尊巳/道在則自尊耳)人不尊巳則危辱及之矣(樂推而不厭尊巳/之謂苟違斯義亡)
(將/至)列子學射中矣(率爾自中非/能期中者也)請於⬤尹子尹子曰子知子之所以中
者乎對曰弗知也⬤尹子曰未可(雖中而未知所以/中故曰未可也)退而習之三年又以
報關尹子尹子曰子知子之所以中乎列子曰知之矣⬤尹子曰可
矣守而勿失也(心平體正內求諸巳得所以中/之道則前期命矣發无遺矣)非獨射也爲國與身亦
皆如之故聖人不察存亡而察其所以然(射雖中而不知所以中則非中/之道身雖存不知所以存則非)
(有之理故夫射者能拙俱中而知所以/中者異賢愚俱存而知所以存者殊也)列子曰色盛者驕力盛者⬤未可
以語道也(色力是常/人所矜也)故不班白語道矣而况行之乎(色力旣衰方欲言道/悟之巳晚言之猶未)
(能得而況/行之乎)故自奮則人莫之告人莫之告則⬤而無輔矣(驕奮者雖告/而不受則有)
(忌物之心耳目/自塞誰其相之)賢者任人故年老而不衰智盡而不亂(不以巳知則勿/以爲巳用矣)故
治國之難在於知賢而不在自賢(自賢者即上所謂孤而无輔知賢則智/者爲之謀能者爲之使物无棄才則國)
(易治/也)宋人有爲其君以玉爲楮葉者三年而成鋒殺莖柯毫芒繁澤
亂之楮葉中而不可別也此人遂以巧食宋國子列子聞之曰使天
地之生物三年而成一葉則物之有葉者寡矣故聖人恃道化而
不恃智巧(比明用巧能不足以婚/物因道而化則无不周)子列子窮容貌有飢色客有言之
鄭子陽者曰列禦宼蓋有道之士也居君之國而窮君无乃爲不好
士乎鄭子陽即令官遺之粟子列子出見使者再拜而辭使者去子
列子入其妻望之而拊心曰妾聞爲有道者之妻子皆得佚樂今有
饑色君遇而遺先生食先生不受豈不命也哉子列子⬤謂之曰君
非自知我也以人之言而遺我粟室其罪我也又且以人之言此吾
所以不受也其卒民果作難而殺子陽魯施氏有二子其一好學其
一好兵好學者以術于齊侯齊侯納之以爲諸公子之傅好兵者之
楚以法于楚王王恱之以爲軍正禄冨其家爵榮其親施氏之鄰人
孟氏同有二子所業亦同而窘於貧羡施氏之有(有猶/冨也)因從謂進趣
之方二子以實告孟氏孟氏之一子之秦以愆于秦王秦王曰當今
諸侯力爭所務兵食而巳⬤用仁義治吾國是滅亡之道遂官而放
之其一子之衞以法干衞侯衞侯曰吾弱國也而攝乎大國之間大國
吾事之小國吾撫之是求家之道者賴兵權滅亡可待矣⬤全而歸
之適於他國爲吾之患不輕矣遂州之而還諸魯旣反孟氏之父子
叩胷而讓施氏施氏曰凡得時者昌失時者亡子道與吾同而功
與吾異失時者也非行之謬也且天下理无常是事无常非(應機則/是失㑹)
(則/非)先日所用今或棄之今之所棄後或用之此用與不用无定是非
也投⬤抵時應事无方屬乎智(雖有仁義禮法之術而智/不適時則動而次㑹者矣)智苟足使
⬤博如孔丘術如吕尚焉往而不窮哉(二子之所以窮不以共博/與術以其不得隨時之宜)孟氏
父子舎然无愠容曰吾知之矣子勿重言晉文公出㑹欲伐衞公子
鋤仰天而⬤公問何⬤曰臣⬤鄰之人有送其妻適私家者道見桑
婦恱而與言然顧視其妻亦有招之者矣臣竊⬤此也公寤其言乃
止引師而還未至而有伐其北鄙者矣(夫我之所行人亦行之而欲騁/巳之志謂物不生心恵於彼此)
(之情/也)晉國苦盜有郄雍者能視盜之眼察其眉睫之閒而得其情⬤
侯使視盜千百无遺一焉晉侯大喜告趙文子曰吾得一人而一國盜
爲盡矣奚用多爲文子曰吾君恃伺察而得盜盜不盡矣且郄雍必
不得其死焉俄而羣盜謀曰吾所窮者郄雍也遂共盜而殘之(殘賊/殺之)
晉侯聞而大駭立召丈子而告之曰果如子言郄雍死矣然取盜何
方丈子曰周諺有言察見淵魚者不样智料隱匿者有殃(此荅所/以致死)
君欲无盜莫⬤舉賢而任之使敎明於上化行於下民有恥心則何
盜之爲(此荅所以/止盜之方)於是用隨㑹知政而羣盜奔秦焉(用聦明以察是/非者羣許之所)
(逃用先識以擿姧伕者衆惡/之所疾智之爲患豈虚言哉)孔子自衛反魯息駕乎河梁而觀焉有懸
水三十仞圜流九十里魚鼈弗能游黿鼉弗能居有一丈夫方將厲
之孔子使人並涯止之曰此懸水三十仞圜流九十里魚鼈弗能游
黿鼉弗能居也意者難可以濟乎丈夫不以錯意遂度而出孔子問
之曰巧乎有道術乎所以能入而出者何也丈夫對曰始吾之入也
先以忠信及吾之出也又從以忠信忠信錯吾軀於波流而吾不敢
用私所以能入而復出者以此也孔子謂弟子曰二三子識之水且
猶可以忠信誠身親之而況人乎(黃帝篇中巳有此章而小不所/明亦死以異故不復釋其義也)白公
問孔子曰人可與微言乎孔子不應(白公楚平王之孫太子建之子也其/父建/无極所⬤出奔鄭鄭人殺之)
(勝欲令尹子西司馬子期伐鄭許而未行晉我鄭子西子期將數鄭勝怒日鄭/人在此讎不逺矣欲殺子西子斯故問孔子孔子知之故不應微言猶密謀也)
白公問曰⬤以石投水何如孔子曰吴之善没者能取之(石之水則及/喻其微言不)
(可覺故孔子荅以善没者/能得之明物不可⬤者也)曰⬤以水投水何如孔子曰淄澠之合易牙
甞而知之(復爲善味/者所別也)白公曰人故不可與微言乎孔子曰何爲不可唯
知言之謂者乎(謂者所以發言之旨趣發言之首趣/則是言之微者形之於事則无所⬤)夫知言之謂者不
以言言也(言言則/无微隱)爭魚者濡逐獸者趨非樂之也(自然之勢/自應濡走)故至言
去言(理自明/化自行)至爲无爲(理自成/物自從)夫淺知之所爭者末矣(失本存末事着/而後爭觧鮮不)
(及/也)白公不得巳遂死於浴室(不知言之所謂遂/便作亂故及於難)趙襄子使新稺穆子
攻翟(穆子襄子家臣新/穉狗也翟鮮虞也)勝之取左人中人(左人中人鮮/虞二邑名)使遽人來謁之(遽/傳)
(也謁/告也)襄子方食而有憂色左右曰一朝而兩城下此人之所喜也今
君有憂色何也襄子曰夫江河之大也不過三日(謂潮水/有大小)飄風暴⬤
不終朝日中不須⬤(勢盛者/必退也)今趙氏之德行无所施於積(无積德而有/重功不可不)
(戒懼/也)一朝而兩城下亡其及我哉(不忘亡則/不亡之也)孔子聞之曰趙氏其昌乎
夫憂者所以爲昌也(成之/深也)喜者所以爲亡也(將致/矜伐)勝非其難者也持
之其難者也賢主以此持勝故其福及後丗齊楚吳越皆甞勝矣
然卒取亡焉不達乎持勝也唯有道之主爲能持勝(勝敵者皆比國/工有以不能持)
(勝故危/亡及之)孔子之勁能拓國門之⬤而不肯以力聞(勁力也拓舉也孔力/能舉門關而力名不)
(聞者不用/其力也)墨子爲守攻公輸般服而不肯以兵知(公輸般善爲攻器墨子/設守能却之爲般所服)
(而不稱知兵者/不有其能也)故善持勝者以彊爲弱(得爲攻/之母也)宋人有好行仁義者
三丗不懈家无故黒牛生白犢以問孔子孔子曰此吉祥也以薦上
帝居一年其父无故而盲其牛又復生白犢其父又復令其子問孔
子其子曰前問之而失明又何問乎父曰聖人之言先迕後合其事
末究姑復問之其子又復問孔子孔子曰吉祥也復敎以祭其子歸
致命其父曰行孔子之言也居一年其子又无故而盲其後楚攻宋
國其城民易子而食之析骸而炊之丁壯者皆乗城而戰死者太半
此人以父子有疾皆免及圍解而疾俱復(此所謂禍/福相⬤也)宋有蘭子者
(凡人物不知生/出主謂之蘭也)以技干宋元宋元召而使見其技以雙枝長倍其身
屬其踁並趨並馳弄七劒迭而躍之五劒常在空中元君大驚立賜
金帛又有蘭子又能燕戲者(如今之絶/倒投狹者)聞之復以干元君元君大怒
曰昔有異技干寡人者(謂先/僑人)技无庸適值寡人有歡心故賜金帛彼
必聞此而進復望吾賞拘而戮之經月乃放(此技同而時異則/功賞不可預要也)秦穆
公謂伯樂白子之年長矣(伯樂善/相馬者)子姓有可使求馬者乎(問伯樂之/種姓有能)
(相馬繼/樂者不)伯樂對曰良馬可形容筋骨相也(馬之良者可/以形骨取也)天下之馬者
⬤滅⬤没⬤亡⬤失(天下之絶倫者不於形骨毛色中求/故髣髴恍惚⬤存⬤亡難得知也)⬤此者絶塵
弭⬤(言迅速/之極)臣之子皆下才也可告以良馬不可告以天下之馬也臣
有所與共擔纆薪莱者(負索薪菜/蓋賤役者)有九方臯比其於馬非臣之下
也請見之(非臣之下言/有過於巳)穆公見之使行求馬三月而反報曰巳得之矣
在沙丘(地/名)穆公曰何馬也對曰牝而黃使人往取之牡而驪穆公不
說召伯樂而謂之曰敗矣子所使求馬者(謂九/方臯)色物牡牡尚弗能知
又何馬之能知也伯樂喟然太息曰一至於此乎是乃其所以千萬
臣而无數者也(言其相馬之妙乃如此也/是以勝臣千萬而不可量)⬤臯之所觀天機也(天機形/骨之表)
(所以使蹄足者得/之於心不顯其見)得其精忘其麤在其内而忘其外(精内謂天機麤/外謂牝牡色)
見其所見(所見者唯/天機也)不見其所不見(所不見毛/色牝牡也)視其所視(視所冝視/者不忘其)
(所/視)而遺其所不視(所不應視者/不以經意也)⬤皐之相者乃有貴乎馬者也(言臯/之此)
(術豈止於相馬而巳神明所得/必有貴於相馬者言其妙也)馬至果天下之馬也楚莊王問詹何曰治
國柰何(詹何蓋/隱者也)詹何對曰臣明於治身而不明於治國也楚莊王曰
寡人得奉宗廟社稷願學所以守之詹何對曰臣未甞聞身治而
國亂者也又未甞聞身亂而國治者也故本在身不敢對以末楚王
曰善狐丘丈人謂孫叔敖(楚大/夫也)曰人有三怨子知之乎(狐丘邑名丈/人長老者)孫
叔敖曰何謂也對曰爵髙者人妬之官大者主惡之禄厚者怨逺之
孫叔敖曰吾爵益髙吾志益下吾官益大吾心益小吾禄益厚吾
施益博以是免於三怨可乎孫叔敖疾將死戒其子曰王亟封我矣
吾不受也爲我死王則封汝汝必无受利地楚越之閒有寢丘者此
地不利而名甚惡楚人⬤而越人禨(信⬤神/與禨祥)可長有者唯此也孫叔
敖死王果以美地封其子子辭而不受請寢丘與之至今不失(漢蕭/何亦)
(云子孫无令⬤家/所奪即此⬤也)牛缺者上地之大儒也下之邯鄲遇盜於耦沙之中
盡取其衣裝車牛歩而去視之歡然无憂⬤之色盜追而問其故曰
君子不以所養害其所養盜曰嘻賢矣夫旣而相謂曰以彼之賢往
見趙君便以我爲必困我不如殺之乃相與追而殺之燕人聞之聚
族相戒曰遇盜莫如上地之牛缺也皆受敎俄而其弟適秦至闕下
果遇盜憶其兄之戒因與盜力爭旣而不如又追而以卑辭請物盜
怒曰吾活汝弘矣而追吾不巳迹將箸焉旣爲盜矣仁將焉在遂殺
之又傍害其黨四五人焉(牛缺以无⬤招患燕又假有惜/受禍安危之不可預圖皆此⬤)虞氏者梁之富
人也家充殷盛錢帛无量財貨无訾登髙樓臨大路設樂陳酒擊博
樓上俠客相隨而行樓上博者射明瓊張中反兩㯓魚而⬤(明瓊齒/五白也)
(射五白得之反兩/魚⬤勝故大⬤)飛鳶適墜其腐䑕而中之俠客相與言曰虞氏富樂
之日久矣而常有輕易人之志吾不侵犯之而乃辱我以腐䑕此而
不報无以立慬於天下(慬/勇)請與⬤等戮力一志率徒屬必滅其家
爲等倫皆許諾至期日之夜聚衆積兵以攻虞氏大滅其家(驕奢之致禍/敗不以一塗)
(虞氏无心於陵物而家破者/亦由謙退之行不素著故也)東方有人焉曰爰旌目將有適也而餓於
道狐父之盗曰立見而下壷餐以餔之爰旌目三餔而後能視曰子
何爲者也曰我狐父之人丘也爰旌目曰譆汝非盜邪胡爲而餐我吾
義不食子之食也兩手據地而歐之不出喀喀然遂伏而死狐父之
人則盜矣而食非盜也以人之盜因謂食爲盜而不敢食是失名實
者也柱厲叔事莒敖公自爲不知已者居海上夏日則食菱芰冬日
則食橡栗莒敖公有難柱厲叔辭其友而徃死之其友曰子自以爲
不知已故去今徃死之是知與不知无辨也柱厲叔曰不然自以爲
不知故去今死是果不知我也吾將死之以醜後丗之人主不知其
臣者也凡知則死之不知則弗死此直道而行者也柱厲叔可謂懟
以忘其身者也楊朱曰利出者實及怨徃者害來(利不獨往怨不/偏行自然之勢)發於
此而應於外者唯請(請當作情情所/感无遠近幽深)是故賢者愼所出(善著則吉應/惡積則禍臻)
楊子之鄰人亡羊旣率其黨又請楊子之豎追之楊子曰嘻亡一羊
何追者之衆鄰人曰多岐路旣反問獲羊乎曰亡之矣曰奚亡之曰
岐路之中又有岐焉吾不知所之所以反也楊子戚然變容不言者
移時不⬤者竟日門人怪之請曰羊賤畜又非夫子之有而損言⬤
者何哉揚子不荅門人不獲所命弟子孟孫陽出以告心都子心
都子他日與孟孫陽偕入而問曰昔有昆弟三人游齊魯之閒同師而
學進仁義之道而歸其父曰仁義之道⬤何伯曰仁義使我愛身而
後名(身體髮膚不/敢毁傷也)仲曰仁義使我殺身以成名(无求生以害仁有/殺身以成仁也)叔曰
仁義使我身名並全(旣明且哲/以保其身)彼三術相反而同出於儒孰是孰非
邪楊子曰人有濵河而居者習於水勇於泅操舟鬻渡利供百口裹
糧就學者成徒而溺死者幾半本學泅不學溺而利害如此⬤以
爲孰是孰非心都子嘿然而出孟孫陽讓之曰何吾子問之迂夫子
荅之僻吾惑愈甚心都子曰大道以多岐亡羊學者以多方喪生學
非本不同非本不一而末異⬤是唯歸同反一爲亡得喪子長先生
之門習先生之道而不達先生之況也哀哉楊朱之弟由布衣素衣
而出天雨解素衣衣緇衣而反其狗不知迎而吠之楊布怒將扑之
楊朱曰子無扑矣子亦猶是也嚮者使汝狗白而往黒而來豈能无
怪哉(此篇明已身變異則外物所不達故有是非之義不内/求諸已而厚責於人亦猶楊布服異而怪狗之吠也)楊朱曰行善
不以爲名而名從之名不與利期而利歸之利不與爭期而爭及之
故君子必愼爲善(在智則人與之訟在力則人與之爭此自然之⬤也未有/處名利之衝患難不至者也語有之曰爲善无近名豈不)
(信/哉)昔人言有知不死之道者燕君使人受之不捷而言者死燕君甚
怒其使者將加誅焉幸臣諫曰人所憂者莫急乎死已所重者莫過
乎生彼自喪其生安能令君不死也乃不誅有齊子亦欲學其道聞
言者之死乃撫膺而恨冨子聞而⬤之曰夫所欲學不死其人巳死
而猶恨之是不知所以爲學胡子曰冨子之言非也凡人有術不能
行者有矣能行而无其術者亦有矣衛人有善數者臨死以決喻其
子志其言而不能行也他人問之以其父所言告之問者用其言而
行其術與其父无差焉若然死者奚爲不能言生術哉(物有能言而/不能行能行)
(而不能言才/性之殊也)邯鄲之民以正月之旦獻鳩於簡子⬤子大恱厚賞之客
問其故簡子曰正旦放生示有恩也客曰民知君之欲放之故競而
捕之死者衆矣君如欲生之不⬤禁民勿捕捕而放之恩過不相⬤
矣簡子曰然齊田氏祖於庭食客千人中坐有獻魚鴈者田氏視之
乃歎曰天之於民厚矣殖五榖生魚鳥以爲之用衆客和之如響鮑
氏之子年十二預於次進曰不如君言天地萬物與我並生⬤也䫪
无貴賤(同是生⬤但/自貴而相賤)徒以小大智力而相制迭相食非相爲而生之人
取可食者而食之豈天夲爲人生之且蚊蚋噆膚虎狼食⬤非天本
爲蚊蚋生人虎狠生⬤者哉齊有貧者常乞於城市城市患其亟
也衆莫之與遂適田氏之厩從馬醫作役而假食郭中人戲之曰從
馬醫而食不以辱乎乞見曰天下之辱莫過於乞乞猶不辱豈辱馬
醫哉(不以從馬醫爲恥辱也此章言物一處極地分/旣以定則无⬤廉恥況自然/能夷得失者乎)宋人有游於道得人遺
契者(遺/棄)歸而藏之密數其齒(刻處/似齒)告鄰人曰吾冨可待矣(假空名/以求實)
(者亦如執遺/契以求富也)人有枯梧樹者其鄰父言枯梧之樹不祥其鄰人遽而伐
之(言之雖公而失/厝言之所也)鄰人父因請以爲薪(又踐可/疑之塗)其人乃不恱曰鄰人之父
徒欲爲薪而敎吾伐之也(在可疑之地/物所不信也)與我鄰⬤此其險豈可哉人有
亡鈇者意其鄰之子視其行歩竊鈇也顔色竊鈇也言語竊鈇也作
動態度无爲而不竊鈇也俄而抇其谷而得其鈇(抇音/掘)他日復見其
鄰人之子動作態度无似竊鈇者(意所偏惑則隨志念而轉易及其甚者/則白黒等色方貟共形豈外物之變故)
(語有之曰萬事/紛錯皆從意生)白公勝慮亂(慮猶度也/謀度作亂)罷朝而立倒杖䇿錣上貫頥
(錣杖/末鋒)血流至地而弗知也鄭人聞之曰頭之忘將何不忘哉意之所
屬箸其行足躓株塪頭抵植木而不自知也昔齊人有欲金者清旦
衣冠而之市適鬻金者之所因攫其金而去吏捕得之問曰人皆在
焉子攫人之金何對曰取金之時不見人徒見金(嗜慾之亂人心如此之/甚也故古人有言察秋)
(毫之末者不見太山之形調五音之和者不聞雷霆之聲夫意萬物所係速著/萬物者雖形聲之大而有遺矣況心乗於理檢情攝念泊然凝定者豈萬物動)
(之所能/亂者乎)
沖虚至德眞經卷第八
