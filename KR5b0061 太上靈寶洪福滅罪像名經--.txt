#+TITLE: 太上靈寶洪福滅罪像名經--
#+DATE: 2018-05-12 10:21:42
#+SOURCE: github.com/kanripo/KR5b0061 master e0a7c02b                
太上靈寳洪福減罪像名經服五
昔時安忍國王太子名太虚字海空行心至
願出家修道父王愍其執心秉直非可斷遏
乃召國中眞士無上眞人降天宫內太子匍
匐膝行前進叩頭頓首乞恩太虚千載有幸
得遇眞師仰愧天地一切神靈喜懼屏營不
知所謝弟子伏聞靈寳大法三元眞經上清
紫書金簡玉籙字方一丈文彩煥明丹誠所
依仰希韜藴願垂敷演下慰虛心無上眞人
欣然答曰善哉善哉汝精心求道頂拜歸依
累劫以來實未曾有聞吾眞經下世度諸天
人科禁威嚴靈文寳祕至道之奥非中仙所
知雖位貴儲君洗心慕法而臭滓濁穢莫敢
輕傳太子於是五體頓地順風膝行上啟
眞人曰在世浮虚無一眞實生老病死劫劫
不停位雖居高誰能長保石火逝水浮泡電
光莫有喻也雖至法髙祕希眄篇題幸願弘
慈賜垂開示太虚請辭儲位栖託幽林父王
愍之允其誠願眞人知太虛誠心可録眞道
有期爲開紫陽玉笈雲錦之囊具依法科盟
天而傳靈寳眞文三元品戒大虛於是叩頭
摶頬仰謝鴻恩自禀受眞經固辭父王入人
鳥山中清齋研思十二年中五老帝君爲太
虚受書得爲眞人以中元之日於宫正嚴嚴
淨粧飾神旛寳藎靈果名花國中所有珍玩
之彩名香貴寳百味飲食鮮潔精華建立山
盤隨方布施反風名香徑衝九天上至天宫
時
元始天尊照見太虚堪可化度與飛天神仙
諸天帝君玉童玉女金剛神王天丁力士前
導後從自天西北而來隘空降席是時天宫
之中上聖雲集亦無迫迮俄頃之間
天尊口吐五色微妙光明照徹諸天三千大
千世界洞視如一無有障閡如觀指掌不可
思議
天尊告四衆曰我聞國人若男若女累劫巳
來不能清淨驕奢自恣煩惱自纒年命短促
無由解脫吾爲諸來生開方便門拔治衆苦
普使安樂咸歸善道同趨玄津爾時四衆擎
奉敬聽法音
天尊告曰衆生行業非只一源善惡苦空徧
諸法界雜惡報對無量無邊爲諸來生略示
科簡遂演二十四門戒約誘勸迷途究竟道
場隨分獲果作斷煩惱之寳劔爲照四迷之
法燈內靜塵勞外除纏縛諸根咸淨登正觀
門並令衆生到解脫地於是無上眞人及諸
仙衆咸受戒示作禮奉行爾時㑹中有一眞
人名曰仙威見是妙會難可譬喻歡喜無量
上問
天帝君曰昔聞大㑹說法威光煥明不謂於
今親得遭遇
諸天諸聖同一法音此土他方明如指掌
元始天尊威光赫奕驚駭神祗左侍仙卿右
衛眞伯朱鳯玄龜青龍白虎天男天女無鞅
之衆浮空隘然大開寳藏是時㑹衆進髙眞
位其初學者咸入仙階伏聞下界衆生染習
三惡不慈不孝不愛不仁累繫三官無由解
脱當何歸向可得原愆復何修行而得教貸
天尊曰汝冝諦受吾今爲汝開示未聞解釋
煩惱斷除惑障當開玄都之境瓊簡眞文
天尊應號以悟來生皈命至誠清齋燒香然
燈志心信禮元尊女號寳秘靈文及諸仙衆
禮拜願念削落明眞九幽玉匱長夜之函得
生人天離苦解脫消恒沙罪累獲塵數善縁
是故志心歸命信禮
　　信禮虚無自然元始天尊
　　信禮天上金闕玉房虛無自然天尊
　　信禮香林園内放大光明拔度諸苦天尊
　　信禮天皇大帝天尊
　　信禮妙觀仙慧天尊
　　信禮道慧眞空天尊
　　信禮長樂空寂天尊
　　信禮救生平等天尊
　　信禮橋梁一切天尊
　　信禮一乗雲羅天尊
　　信禮金號妙寂天尊
　　信禮至德普慈天尊
　　信禮慧明慧空天尊
　　信禮無爲無惠天尊
　　信禮眞空妙有天尊
　　信禮法王混同天尊
　　信禮重玄妙勝天尊
　　信禮元同無礙天尊
　　信禮梵氣元功天尊
　　信禮結成瓊瑶天尊
　　信禮金華凝始天尊
　　信禮道海寳山天尊
　　信禮上洞三天天尊
　　信禮三境逍遙天尊
　　信禮寶眞法寳天尊
　　信禮百寳太清天尊
　　信禮廣訓方便天尊
　　信禮太玄元眞天尊
　　信禮中山常寂天尊
　　信禮三天高皇天尊
　　信禮太妙重玄天尊
　　信禮仙素上眞天尊
　　信禮香光混成天尊
　　信禮浄空雲宫天尊
　　信禮政智玄元天尊
　　信禮梵行法寳天尊
　　信禮因果常一天尊
　　信禮困縁慶流天尊
　　信禮高勝光相天尊
　　信禮最勝救苦天尊
　　信禮通運髙慧天尊
　　信禮法政三天天尊
　　信禮太眞聖王天尊
　　信禮玄紀戒生天尊
　　信禮玄㑹法輪天尊
　　信禮常行運度天尊
　　信禮法海聖眞天尊
　　信禮神道智運天尊
　　信禮玉眞飛天天尊
　　信禮空淨雲宫天尊
　　信禮紫清九聖天尊
　　信禮碧落結成天尊
　　信禮正啓空寂天尊
　　信禮逍遥金光天尊
　　信禮金姿凝尊天尊
　　信禮銀簡妙樂天尊
　　信禮道運神化天尊
　　信禮寂然玉光天尊
　　信禮戒生自然天尊
　　信禮决定常德天尊
　　信禮玄光妙寳天尊
　　信禮凝寂金天天尊
　　信禮高勝法燈天尊
　　信禮上靈開輝天尊
　　信禮感因開導天尊
　　信禮光敷百變天尊
　　信禮空洞德徧天尊
　　信禮感赴香林天尊
　　信禮度世長樂天尊
　　信禮西明妙化天尊
　　信禮素元妙樂天尊
　　信禮萬道光明天尊
　　信禮道元廣運天尊
　　信禮萬清眞元天尊
　　信禮西明妙化天尊
　　信禮明都西明天尊
　　信禮法王南極天尊
　　信禮法輪東華天尊
　　信禮金臺妙尊天尊
　　信禮金法凝空天尊
　　信禮希微無滯天尊
　　信禮無等大慈天尊
　　信禮方便衆妙天尊
　　信禮六度三乗天尊
　　信禮玄明眞通天尊
　　信禮運明廣行天尊
　　信禮明慧至道天尊
　　信禮應期仙階天尊
　　信禮無爲上品天尊
　　信禮神應方便天尊
　　信禮朱極開度天尊
　　信禮金聖妙尊天尊
　　信禮西靈三華天尊
　　信禮妙言常宣天尊
　　信禮常除煩惱天尊
　　信禮高勝舟航天尊
　　信禮升玄法濟天尊
　　信禮戒生度尼天尊
　　信禮紫霄結成天尊
　　信禮東華上品天尊
　　信禮救生無色天尊
　　信禮凝寂金城天尊
　　信禮十華無滯天尊
　　信禮道應眞空天尊
　　信禮拔苦眞濟天尊
　　信禮寳明紫虚天尊
　　信禮素顏妙樂天尊
　　信禮難思普慈天尊
　　信禮慧道髙運天尊
　　信禮上京玉眞天尊
　　信禮安演雲宮天尊
　　信禮玄救解脱天尊
　　信禮大道虚明天尊
　　信禮空明高勝天尊
　　信禮玄明眞道天尊
　　信禮照明至運天尊
　　信禮妙靜方便天尊
　　信禮眞道業成天尊
　　信禮湛然常樂天尊
　　信禮救苦法王天尊
爾時一百二十應號三十六部尊經一切賢
聖天尊等俱在妙樂眞境化度三界羣生使
普入樂境契道合眞若百姓男女至心徧禮
此天尊慈悲應號即得無極世界靈官之府
玉匱之函下考酆都諸惡地獄歴劫辛苦無
由解脱萬惡備履望返何期如此之罪咸乞
滅除三塗並解五道清閑長離幽夜更生天
堂逍遥無爲衣食自然上頼
天尊慈悲廣被下副男女歸命之誠
　　信禮東方普慈救度天尊
　　信禮南方大慈救苦天尊
　　信禮西方慈敬䕶䰟天尊
　　信禮北方延生却死天尊
　　信禮東北方䕶䰟保命天尊
　　信禮東南方萬善慈救天尊
　　信禮西南方延壽度人天尊
　　信禮西北方弘普故度天尊
　　信禮上方大慈普救天尊
　　信禮下方扶衰延命天尊
　　　次禮洞眞十二部尊經
　　信禮上清經
　　信禮妙眞經
　　信禮太一仙經
　　信禮妙林仙記經
　　信禮開化經
　　信禮仙人品經
　　信禮黄林先生經
　　信禮太上眞經
　　信禮道教經
　　信禮太上練精經
　　信禮太上功德經
　　信禮道德經
　右經十二部
　天寳君爲教主在
　玉清境淸微天玉清宮中計二十三萬五
　千四百四十卷
　　　次禮洞玄十二部尊經
　　信禮太上洞玄靈寳經
　　信禮元陽經
　　信禮原辰經
　　信禮太劫經
　　信禮太上開山海經
　　信禮諸天内音經
　　信禮太上八練生尸經
　　信禮靈惒經
　　信禮太上消魔經
　　信禮太上無量壽經
　　信禮老君按摩經
　　信禮太上通身經
　右十二部經
　靈寳君爲教主在
　上清境禹餘天玄都元陽七寶紫微宫計
　八十五萬八千一百二十卷
　　　次禮洞神十二部尊經
　　信禮太清經
　　信禮老君徹視經
　　信禮太上集仙品經
　　信禮洞淵神呪經
　　信禮無上内袐經
　　信禮眞一志經
　　信禮太上集靈經
　　信禮太上小中精經
　　信禮元置品經
　　信禮黄老集靈經
　　信禮老君黄庭經
　　信禮大小劫經
　右十二部經
　神寳君爲教主在
　太清境大赤天太清太極宮計七十萬二
　千八十卷
右三十六部尊經符圖金書玉字凝結三洞
飛玄之氣五合成文文彩煥耀洞照八方
元始天尊以延康劫延康元年於大羅天中
金耀玉殿明霞之舘傳授太上大道君三元
太素君以教三十六天各攢成一部遂成三
十六部流演大梵天中無極世界高眞大士
宗奉敬禮以爲契仙之妙門
　　　次禮十方一切得道諸仙聖衆
　　信禮鬰羅翹眞人
　　信禮光妙音眞人
　　信禮眞定光眞人
　　信禮普德妙行眞人
　　信禮正一眞人
　　信禮廣成子眞人
　　信禮若士眞人
　　信禮沈文泰眞人
　　信禮道當眞人
　　信禮白石眞人
　　信禮黃山君眞人
　　信禮皇初平眞人
　　信禮華子期眞人
　　信禮樂子長眞人
　　信禮衛叔卿眞人
　　信禮魏伯陽眞人
　　信禮陳安世眞人
　　信禮李八百眞人
　　信禮南極子柳融眞人
　　信禮天門子王剛眞人
　　信禮九靈子黃化眞人
　　信禮絶洞子李修眞人
　　　禮三寳巳次復至心懴悔
弟子等各従無量劫來至于今日身口意業
造惡爲愆數若塵沙不可臆測或盛年放逸
馳騁百端姦盜損傷恣心快意寵用凶悖不
顧顚危奉上事親不忠不孝酷虐爲行謀害
係懐侵削平人妄生相妬遂使天民畏懼上
下憎嫌若有此愆請從首謝或三春放火燒
殺蟲蛇畋獵捕園害諸物命胎卵濕化水陸
飛沈潜竄無方悉被屠戮快情悅目無改悔
心若有此愆請從首謝或浮詞綺語讒毀善
人鬬亂親朋扇惑隣里遂使内外懷恨遠近
輕踈𦤺生嫌隙之讎各起謀害之意若有此
愆請從首謝或貪積世財不知厭足方便刻
削對面侵欺割他自饒損人益巳不濟貧苦
專事慳貪若有此愆請爲首謝或受法誡不
精不勤慕利資身無恵念想假設方便誑惑
人天取功德錢私己破用無慙無耻不懼當
來若有此愆今日運上至誠求哀懺悔巳歸
命禮三寳
　　　至心啓願
願弟子等從今懺悔巳後所造功德願生生
世世永離慳貪無欺奪想常行施恵起慈悲
心廣造橋梁済度羣品天民足用上下和同
福德果報世世莊嚴長生具足願共四生六
趣俱契良縁同證妙門成無上道啓願已皈
命禮三寳
　　信禮上品濟度天尊
　　信禮丹天萬靈天尊
　　信禮北元玄應天尊
　　信禮金光法王天尊
　　信禮金寳妙光天尊
　　信禮玉清洞眞天尊
　　信禮玉寳金顏天尊
　　信禮玄解上宫天尊
　　信禮上靈普度天尊
　　信禮明化萬運天尊
　　信禮神通洞達天尊
　　信禮紫虛靜明天尊
　　信禮西明妙道天尊
　　信禮上靈善慧天尊
　　信禮玉清洞眞天尊
　　信禮天皇眞一天尊
　　信禮地皇五君天尊
　　信禮混成應化天尊
　　信禮上運徧明天尊
　　信禮東華智慧天尊
　　信禮西明妙化天尊
　　信禮衆眞眞品天尊
　　信禮法寳寳慈天尊
　　信禮太清五帝天尊
　　信禮飛駕九空天尊
　　信禮神道行運天尊
　　信禮化成眞空天尊
　　信禮道智洞虛天尊
　　信禮紫清重悟天尊
　　信禮方便廣訓天尊
　　信禮安化慧元天尊
　　信禮妙光丹闞天尊
　　信禮陽光太元天尊
　　信禮普朗救難天尊
　　信禮大道玄明天尊
　　信禮一切雨露天尊
　　信禮方便慧日天尊
　　信禮珠妙素光天尊
　　信禮慧觀上宫天尊
　　信禮布化紫極天尊
　　信禮萬智運明天尊
　　信禮普度無爲天尊
　　信禮正徧高勝天尊
　　信禮丹霞妙果天尊
　　信禮妙果正法天尊
　　信禮流鈴自然天尊
　　信禮眞徧運明天尊
　　信禮玄㑹妙法天尊
　　信禮西明成化天尊
　　信禮一切衆慧天尊
　　信禮抜苦慈威天尊
　　信禮明照玄道天尊
　　信禮朱煥妙樂天尊
　　信禮拔苦眞仙天尊
　　信禮運時髙徧天尊
　　信禮凝尊金域天尊
　　信禮上道廣運天尊
　　信禮眞解升玄天尊
　　信禮開訓保命天尊
　　信禮玄元千齡天尊
　　信禮神運照明天尊
　　信禮眞元衆妙天尊
　　信禮成就太玄天尊
　　信禮三乘玄寂天尊
　　信禮玉晨救生天尊
　　信禮最勝諸有天尊
　　信禮法海瓊顏天尊
　　信禮妙寶上品天尊
　　信禮丹紫道空天尊
　　信禮法寶無爲天尊
　　信禮神通慧明天尊
　　信禮浮雲紫素天尊
　　信禮朱光太元天尊
　　信禮上道明慧天尊
　　信禮三業善清天尊
　　信禮玄應垂光天尊
　　信禮天眞月光天尊
　　信禮凝光金洞天尊
　　信禮太元玉音天尊
　　信禮瓊法海空天尊
　　信禮六度一乗天尊
　　信禮萬國眞元天尊
　　信禮眞道法乗天尊
　　信禮寳靈法海天尊
　　信禮化成妙容天尊
　　信禮威摧外道天尊
　　信禮縁感太元天尊
　　信禮七寳重玄天尊
　　信禮十轉莊嚴天尊
　　信禮出有寂然天尊
　　信禮果化普惡天尊
　　信禮寳集西靈天尊
　　信禮八遐北元天尊
　　信禮千中寳運天尊
　　信禮太清徧明天尊
　　信禮法橋善設天尊
　　信禮仙階上元天尊
　　信禮先因玉光天尊
　　信禮神眞無礙天尊
　　信禮平等雲宫天尊
　　信禮應縁洞陽天尊
　　信禮無爲度脫天尊
　　信禮空歌碧落天尊
　　信禮虛舟廣濟天尊
　　信禮洞空道玄天尊
　　信禮威明九夜天尊
　　信禮縁起四方天尊
　　信禮常敷道奥天尊
　　信禮輪轉丹天天尊
　　信禮慈航苦海天尊
　　信禮結氣混成天尊
　　信禮一乘靜定天尊
　　信禮妙果素靈天尊
　　信禮生死常樂天尊
　　信禮眞相常明天尊
　　信禮金苑妙寳天尊
　　信禮玉清法王天尊
　　信禮道運玄行天尊
　　信禮道君廣明天尊
　　信禮流精上品天尊
　　信禮三天降魔天尊
　　信禮化被無垠天尊
　　信禮六道普同天尊
　　信禮開道微明天尊
　　信禮注録中仙天尊
　　信禮重玄靜黙天尊
　　信禮羅玄聖王天尊
　　信禮自然九聖天尊
　　信禮妙光十號天尊
　　信禮逍遙妙有天尊
　　信禮逍遙太霞天尊
　　信禮三玄結成天尊
　　信禮七寶太玄天尊
　　信禮道冲衆妙天尊
　　信禮重玄華蓋天尊
　　信禮四氣生成天尊
　　信禮靜定太平天尊
　　信禮上空浮香天尊
　　信禮玄會長樂天尊
　　信禮方空大運天尊
　　信禮眞清等眞天尊
　　信禮感念法橋天尊
　　信禮仙巖洞元天尊
　　信禮化通三宫天尊
　　信禮寳明四天天尊
　　信禮法海瓊湛天尊
　　信禮聖王傾光天尊
　　信禮梵行雲錦天尊
　　信禮元梵升軒天尊
　　信禮八方等一天尊
　　信禮玄通三有天尊
　　信禮無滯無形天尊
　　信禮妙有眞空天尊
　　　次禮三十六部尊經
　　信禮大洞玉經
　　信禮上清經
　　信禮無上祕要經
　　信禮老君黃庭經
　　信禮妙林仙記傳經
　　信禮太上集仙經
　　信禮太上開天化經
　　信禮太上八史經
　　信禮黃林先生經
　　信禮老君鍊精養生經
　　信禮老君黄書經
　　信禮道教經
　右岀洞眞部
　　信禮太上靈寳經
　　信禮功德經
　　信禮元陽經
　　信禮大小劫經
　　信禮太上開山海經
　　信禮諸天内音經
　　信禮太上鳴寳經
　　信禮太上集靈經
　　信禮無量壽經
　　信禮太上靈袐經
　　信禮太上濟衆經
　　信禮太平經
　右岀洞玄部
　　信禮髙上玉皇經
　　信禮太清經
　　信禮正一消魔章儀經
　　信禮老子經
　　信禮玄妙眞經
　　信禮太上洞淵神呪經
　　信禮老君玄中精經
　　信禮黃老集宮捍厄圖經
　　信禮無上金眞上妙玄經
　　信禮太上眞一經
　　信禮太上一乘海空經
　　信禮玄門道德經
　右岀洞神部
如是三洞寳經蓋以混成欎積玄景分以兩
參隂陽潜化乾坤列而覆載三五啓緒八會
結文或作金書鳳篆或造玉字龍章洞治瑩
鮮紫林繡豔或浮黎而現八角垂芒太虛而
呈五篇煥爛光輝耀於三界映朗照於九㝠
分其分度演教諸天天各一部合爲三十六
部置安玉臺玄座七寳藏中九色錦雲懸覆
經上金童在左捧香玉女在右散花供養或
四萬劫一出三千載一傳是以天眞奉之以
清升地仙受之以謐寧日月磨之以高明五
嶽捧之以鎮靈天子崇之以聖化公王敬之
以太平士庶恭而福佑學士修而長生若能
稱揚禮唱福被無邊是故至心歸依信禮
　　　次禮十方一切得道諸仙聖
　　信禮馬明生眞人
　　信禮張道陵眞人
　　信禮李少君眞人
　　信禮王眞眞人
　　信禮壺公眞人
　　信禮薊子訓眞人
　　信禮董君異眞人
　　信禮李常在眞人
　　信禮陳永伯眞人
　　信禮葛孝先眞人
　　信禮泰山下老人眞人
　　信禮河上公眞人
　　信禮赤容公眞人
　　信禮青烏公眞人
　　信禮秀眉公眞人
　　信禮離婁公眞人
　　信禮務光眞人
　　信禮高丘公眞人
　　信禮羡門子眞人
　　信禮容成公眞人
　　信禮靈壽光眞人
　　信禮不肯來子眞人
　　　禮三寶巳次復至心懴悔
弟子等各從無量曠劫巳來至于今日身心
狂亂不識因縁惡業彌多無所知覺迷聾倒
見難可具陳今對道場三寶前求哀懴悔伏
願
十方天尊慈悲道場三十六部尊經玄中法
師一切眞仙虛空聖衆有天耳者有天眼者
願使知聞證明懴悔所有罪根願皆消滅懴
悔弟子無量生中至于今日或違神背道不
懼明靈麤行惡言誹謗正教見像聞經無恭
敬心恠他修功德笑人習善因未曾改悔無
廉耻心今日至誠悉皆懴悔
次復懴悔不識因果及父毋恩造作非爲自
恃種性悖逆麤行對於尊卑父母在生堂中
甘脆終身不見死於曠野祭享永劫不聞遂
使㝠靈有考遠之殃人世無善福之應如此
之罪無量無邊至誠悉皆懴悔
次復懴悔劫盗之罪經中說言若物屬他他
所守䕶一毫一線不與不取何况盜竊但自
衆生不能覺悟興意劫奪仍作縦橫致使未
來受諸殃考若有此愆請從首謝又復經中
説言凡夫之人造罪尤甚死入冥靈阿鼻地
獄然阿鼻地獄者縱廣正等八萬由旬七重
鐡城地上有七重鐵綱下有十八隔周帀七
重皆是刀林其七重城内復有劎林下有十
八隔其一隔八萬四千重於其四角復有四
大銅狗其身長大四千由旬眼如電光牙如
劎樹齒如刀山舌如鐡鈎爪似鐡又尾如鐡
蟒一一尾光皆出猛大其煙臰惡無有比者
其獄四門一一門邊復有十八獄卒一如羅
刹頭上十八角乎把鐡又义著罪人望心而
撞從背而出一一隔門復有八萬四千鐡蟒
大蛇口吐毒大徧滿城中其聲哮吼如六雷
風雨大鐡丸亦滿城中此城甚苦又四方門
一一門外各有猛火東南西北交過通徹周
匝鐡牆鐡綱彌覆上火徹下下火徹上四維
上下周帀一時苦事俱起如上所説犯戒五
逆及毀謗功德若依經文懴悔而不慚愧其
人命終必嬰此苦有輕三寶偷盗常住浄財
汚他梵行不出此獄罪人受苦之時猛火入
心悶絶而死一日一夜萬死萬生受諸苦惱
如上所說從阿鼻地獄出以破戒因縁虛稱
信施復入於諸小十八地獄所謂寒冰地獄
黑暗地獄焦然地獄刀輪地獄劎輪地獄大
車地獄鑊湯地獄劎林地獄鐡牀地獄銅柱
地獄鐡機地獄鐡輪地獄鐡丸地獄尖石地
獄飲銅地獄各八百萬歲然後得出常生下
處五百劫中不識三寳值善知識得發無上
道心不值善知識者無復出期是故弟子宿
值良縁今復聞經教身心踊躍一意虔誠懴
洗巳徃之愆願修自新之業願從九祖下至
見存不聞不見此之惡縁永離此苦懴悔巳
歸命禮三寶
　　　至心發願
願弟子等永此懺悔所修功德願生生世世
不行三惡趣常修十善因果報具莊嚴福德
皆圓滿千殃從此捨萬慶自斯臻妙慧資身
心聖功增壽算先亾九祖咸沐道恩洗志靈
津遊神道岸逍遙眞境散誕無爲一切有縁
離苦解脫發願巳歸命禮
　　信禮青華延壽天尊
　　信禮善説妙法天尊
　　信禮玄通靜行天尊
　　信禮明照道空天尊
　　信禮浮空眞品天尊
　　信禮慈威拔苦天尊
　　信禮元始丹天天尊
　　信禮道光妙運天尊
　　信禮萬光道元天尊
　　信禮開慧保生天尊
　　信禮徧悟眞經天尊
　　信禮五老大元天尊
　　信禮救生䕶命天尊
　　信禮髙勝天人天尊
　　信禮上仙眞元天尊
　　信禮雲宮空淨天尊
　　信禮高運遷化天尊
　　信禮廣運大智天尊
　　信禮丹老道元天尊
　　信禮道要運明天尊
　　信禮妙光十號天尊
　　信禮玄都三元天尊
　　信禮空境混成天尊
　　信禮眞品玄虚天尊
　　信禮長樂萬變天尊
　　信禮聖眞玉房天尊
　　信禮眞意重悟天尊
　　信禮皇上保明天尊
　　信禮開行度命天尊
　　信禮虛無觀空天尊
　　信禮眞道度明天尊
　　信禮徧照玄㑹天尊
　　信禮光相玄通天尊
　　信禮珠相妙光天尊
　　信禮天眞嘉慶天尊
　　信禮光映眞人天尊
　　信禮延康上品天尊
　　信禮降魔三天天尊
　　信禮救生眞境天尊
　　信禮黃層運空天尊
　　信禮聖王度人天尊
　　信禮素老天皇天尊
　　信禮靈眞隱光天尊
　　信禮大千神化天尊
　　信禮丹老地皇天尊
　　信禮靜空日馭天尊
　　信禮妙光光映天尊
　　信禮鳳文仙素天尊
　　信禮益算法王天尊
　　信禮法輪無爲天尊
　　信禮金靈湛一天尊
　　信禮風臺上綱天尊
　　信禮玄會奉修天尊
　　信禮混元長生天尊
　　信禮玄風廣扇天尊
　　信禮靜定太平天尊
　　信禮一秉髙上天尊
　　信禮至運明慈天尊
　　信禮玄元眞一天尊
　　信禮啓悟道心天尊
　　信禮神通自在天尊
　　信禮常燭長夜天尊
　　信禮諸天玄號老子天尊
　　信禮太玄老子總謂天尊
　　信禮老子八明天尊
　　信禮玄御老子流霞天尊
　　信禮太丹老子三眞天尊
　　信禮黃庭老子太一天尊
　　信禮北帝老子太皇天尊
　　信禮天威老子浩氣天尊
　　信禮紫極老子迥眞天尊
　　信禮亀山老子五氣天尊
　　信禮圖行老子保練天尊
　　信禮道通老子侍德天尊
　　信禮千通老子迴道天尊
　　信禮四座老子隨生天尊
　　信禮曇慶老子雲光天尊
　　信禮遊言老子上景天尊
　　信禮寶量老子元老天尊
　　信禮太微老子三度天尊
　　信禮九極老子百唱天尊
　　信禮太皇老子慶生天尊
　　信禮紫陽老子養神天尊
　　信禮定相老子飛行天尊
　　信禮高業老子觀天天尊
　　信禮飛黃老子九光天尊
　　信禮大法老子玄極天尊
　　信禮元孫老子素黃天尊
　　信禮廻元老子三度天尊
　　信禮六合老子八辰天尊
　　信禮紫度老子流嬰天尊
　　信禮與相老子眞氣天尊
　　信禮觀化老子至客天尊
　　信禮百仙老子延眞天尊
　　信禮劫仞老子五氣天尊
　　信禮九變老子清浄天尊
　　　次禮三十六部尊經甚深法藏
　　信禮雲亀西室王屋南山寳祕眞大甚
　　　　深法藏
　　信禮凝空雲篆八角垂芒寳祕眞文甚
　　　　深法藏
　　信禮香林紫筆玉簡金書寳祕眞文甚
　　　　深法藏
　　信禮鳳文紫蘊七寳臺中寳祕眞文甚
　　　　深法藏
　　信禮太清仙境人鳥山中寳祕眞文甚
　　　　深法藏
　　信禮玉清聖境玄都山中寶祕眞文甚
　　　　深法藏
　　信禮三天祕策五老玉篇寶祕眞文甚
　　　　深法藏
　　信禮皇人玉訣玄老金書寳秘眞文甚
　　　　深法藏
　　信禮太玄眞一九光瓊章寳於真文甚
　　　　深法藏
　　信禮正一盟威神符寳籙寳祕眞文甚
　　　　深法藏
　　信禮長生祕訣召制靈圖寳袐眞文甚
　　　　深法藏
　　信禮寂境開化九色雲羅寳祕眞文甚
　　　　深法藏
　　　次禮十方一切得道諸仙聖衆
　　信禮蓬萊山上黃褐玄巾子明眞人玄
　　　　中法師
　　信禮天台山上頂負圓光監度三眞玄
　　　　中法師
　　信禮人天教主得道眞人玄中法師
　　信禮正一眞人三天法師道陵眞人玄
　　　　中法師
　　信禮妙樂國土七寳臺中善縁眞人玄
　　　　中法師
　　信禮弟子侍經眞人普得妙行眞人玄
　　　　中法師
　　信禮傳經演教拔度羣迷太極眞人玄
　　　　中法師
　　信禮髙上老子河上眞人文儒先生玄
　　　　中法師
　　信禮過見未來常住世間救度苦厄玄
　　　　中法師
　　信禮塵沙得道隨世應縁饒益衆生玄
　　　　中法師
　　信禮成就十方恒沙衆生解悟眞性玄
　　　　中法師
如是盡虛空徧法界一切三寶皈命懴悔
弟子等自從無量劫來至于今日或前生今
世不識因縁觸事乖違所行顯倒混同塵俗
無平等心既於凡倫有邪僻行疏薄門族親
眄他人假繼身名詐稱豪傑淫行色慾非分
慳貪嚇掠愚蒙侵奪善政輕欺老病抑壓孤
寡或自處於家日夜凌辱驅役僕妾枉加鞭
笞乘馬駕牛不科飢困心懷惡想口出狂言
觸突神祇訶風罵雨無故呪詛橫造人愆此
世來生受諸殃累如此之罪無量無邊今日
至誠悉皆懴悔
弟子等稟受障惱舉止成愆或醉洒昏酗凌
突尊卑妖言荒語詐妄無度求人過惡諂曲
生情違負二思常行欺胃或安經置像闕绝
香火以不淨手披讀靈文将觸穢體而臨法
席掇齋不能行施受供而無愧心取債負約
不還放錢倍生子利如此等罪無量無邊今
日至誠悉皆懴悔
弟子等存殁二縁身是凡夫無明障蔽不識
慈忍性好損傷或邪祀鬼神諂延賔侣及有
男婚女禮社節歲時廣致庖厨恣情烹宰血
肉充羞之味脂膏可繼永夜明燈殃對無窮
難可計測寃家債主㝠宻道中逮訟無休牽
引生死所以䰟囚九夜𩲸繫三塗洗雪無門
求哀無路謹當設齋造像披露誠心所獲功
德善縁迴奉前寃宿債願承福力託蔭人天
永捨惡縁不相執對重於四生六趣廣施慈
恩若見臨危迫難諸惡苦惱方便救解令得
解脱然後爲説微妙正法開度因縁使覩形
見影聞名聽聲恐怖悉除煩惱釋散得如是
者畢竟安樂懴悔已皈命禮三寶
　　　至心發願
願弟子等存亾兩代承是懴悔所建功德願
生生世世永離三塗長辤八苦不爲寃家所
執不見惡相來前逍遙解脱鄉遊翫無爲境
隨喜人天供常聞雅樂音見世保安和不爲
煩惱著門多善瑞宅足豐饒福慶自新災殃
未滅發願巳皈命禮
三寶


大上靈寳洪福滅罪像名經















