#+TITLE: 道德真經註(五)--林志堅
#+DATE: 2018-05-12 10:21:52
#+SOURCE: github.com/kanripo/KR5c0109 master 3c9a1319                
道德經註序絲一
道尊德貴天地覆載無窮古聖先賢經典註
釋良多出生入死名爲修身之法無爲而化
深乃治世之方明心見性之人乃知谷神不
死一章最佳治國安民之士故解以正治國
一篇深妙人生於世莫過如此余因閒暇之
時靜觀聖賢之妙典豈悟造化之淵源愚意
忘自以假太上老君道德經典始終相因以
正經註于正經之下以經解經略知經意豈
能表裏相通熟讀玩味自然解悟正經之玄
妙入道之門户立德之根基可謂明矣司馬
光曰非常之道故非常人之所知朱文公曰
道而可道則非常道名而可名則非常名余
常切思自見者不明自是者不彰愚意不避
僣越之愆互相引證豈爲序註何能盡善也
歟候來之君子見之勿吝必須删削以求斤
正深爲良矣元至正歲次甲午孟夏吉日廣
陵仁齋林志堅序


道之尊德之貴而常自然道可道非常道吾
不知其名字之曰道名可名非常名道隱無
名無名天地之始天下有始以爲天下母一
生二二生三三生萬物萬物負陰而抱陽沖
氣以爲和知和曰常知常容容乃公公乃王
王乃天天乃道道法自然
天之道利而不害其猶張弓乎高者抑之下
者舉之不足者與之有餘者損之人之道則
不然孰能有餘以奉天下唯有道者萬物作
而不辭生而不有爲而不恃長而不宰是謂
玄德
聖人之道爲而不爭抱一爲天下式美言可
以市尊行可以加人人之不善何棄之有常
善救人故無棄人常善救物故無棄物是謂
襲明故立天子置三公雖有拱璧以先駟馬
不如坐進此道功成名遂身退天之道
蓋聞善攝生者陸行不遇兕虎入軍不被甲
兵兒無投其角虎無所措爪兵無所容其刃
夫何故以其無死地專氣致柔能嬰兒塞其
兊閉其門虚其心實其腹弱其志强其骨是
謂深根固蔕長生乆視之道
治大國若烹小鮮大者宜爲下不敢以取强
以道蒞天下其鬼不神以道佐人主者不以
兵强天下其事好還夫佳兵者不祥之器非
君子之器不得已而用之用兵有言吾不敢
爲主而爲客不敢進寸而退尺夫何故舍後
且先者死矣故聖人云我無爲而民自化我
無事而民自富我無欲而民自樸我好靜而
民自正不欲以靜天下將自定
　夫正經何以爲序乎曰道者生萬物之宗
　祖判天地之根元道在天地之先生天生
　地自古長存之道故道之尊爲序之首道
　生一一生二陰陽既判輕清爲天重濁爲
　地故天之道次之二生三陰陽升降中間
　成人故聖人之道次之三才備矣是以修
　身爲本故蓋聞善攝生者次之修身以至
　於治國平天下故治大國若烹小鮮次之
　用之則充乎天地之間卷之則藏乎六合
　之内事有終始物有本末以正經故爲序
　之而已矣
道德眞經註卷上
　　　(玄門開眞弘教大眞人/廣陵仁齋林志堅註)
　　體道章第一
道可道非常道(道法/自然)名可名非常名(道隱/無名)無
名天地之始(道生/一)有名萬物之母(三生/萬物)常無
欲以觀其妙(至虚/極)常有欲以觀其徼(守靜/篤)此
兩者同出而異名(常有欲/常無欲)同謂之玄(是謂/玄同)玄
之又玄衆妙之門(玄牝之門是/謂天地根)
　　　養身章第二
天下皆知美之爲美斯惡已(道者同/於道)皆知善
之爲善斯不善已(德者同/於德)故有無相生(天下/萬物)
(生於有有/生於无)難易相成(多易必/多難)長短相形(是謂/無狀)
(之/狀)高下相傾(高必以/下爲基)音聲相和(道沖而/用之)前後
相隨(迎之不見其首/隨之不見其後)是以聖人處無爲之事
(爲無/爲)行不言之教(希言/自然)萬物作而不辭(夫物/芸芸)
生而不有爲而不恃(道之/爲物)功成不居夫唯弗
居是以不去(功成名遂身/退天之道)
　　　安民章第三
不尚賢使民不爭(自愛不/自貴)不貴難得之貨使
民不爲盜(絶巧棄利/盜賊無有)不見可欲使心不亂(滌/除)
(玄覽能/無疵乎)是以聖人治(故立/天子)虚其心(大德/若谷)實其
腹(抱一能/無離)弱其志(專氣/致柔)强其骨(守柔/曰强)常使民
無知無欲(政善/治)使夫知者不敢爲也(愛民治/國能無)
爲爲無爲則無不治(我無爲而/民自化)
　　　　無源章第四
道沖而用之(和之/至也)或不盈(大盈/若沖)淵乎似萬物
之宗(道者萬/物之奥)挫其鋭解其紛(執古/之道)和其光同
其塵(渾兮其/如濁)湛兮似若存(綿綿/若存)吾不知誰之
子象帝之先(吾不知其名/字之曰道)
　　　　虚用章第五
天地不仁以萬物爲芻狗(生而/不有)聖人不仁以
百姓爲芻狗(爲而/不恃)天地之間其猶橐籥乎(曠/兮)
(其若/谷)虚而不屈(上德/若谷)動而愈出(動善/時)多言數
窮(言者/不知)不如守中(知者/不言)
　　　成象章第六
谷神不死(長生乆/視之道)是謂玄牝(古之所以/貴此道者)玄牝
之門是謂天地根(道者萬/物之奥)綿綿若存(勤而/行之)用
之不勤(道沖而/用之)
　　　韜光章第七
天長地乆(昔之得/一者)天地所以能長且乆者(抱/一)
(能無/離)以其不自生故能長生(生而/不有)是以聖人
後其身而身先(欲先民必/以身後之)外其身而身存(無/之)
(以爲/用)非以其無私邪故能成其私(是以聖人/猶難之故)
(終無/難)
　　　易性章第八
上善若水(專氣/致柔)水善利萬物而不爭(曲則/全)處
衆人之所惡故幾於道(天下柔弱/莫過於水)居善地(猶/兮)
(若畏/四鄰)心善淵(上德/若谷)與善仁(天道無親/常與善人)言善信
(不言而/善應)政善治(以正/治國)事善能(爲無/爲)動善時(執/古)
(之/道)夫唯不爭故無尤(是謂不/爭之德)
　　　運夷章第九　　　　　　　　
持而盈之不如其已(知止/不殆)揣而鋭之不可長
保(夫佳兵者/不祥之器)金玉滿堂莫之能守(甚愛必/大費)富
貴而驕自遺其咎(知足/不辱)功成名遂身退天之
道(功成不/名有)
　　　能爲章第十
載營魄抱一能無離(善抱者/不脱)專氣致柔能嬰
兒(和之/至也)滌除玄覽能無疵(常無欲以/觀其妙)愛民治
國能無爲(我無爲而/民自化)天門開闔能無雌(萬物/負陰)
(而抱/陽)明白四達能無知(雖知大迷/是謂要妙)生之畜之
(萬物/並作)生而不有爲而不恃長而不宰是謂玄
德(天地不仁以/萬物爲芻狗)
　　　無用章第十一
三十輻共一轂(萬物莫不尊/道而貴德)當其無有車之
用(曠兮其/若谷)埏埴以爲器(有物混成/先天地生)當其無有
器之用(虚其/心)鑿户牖以爲室(道者萬/物之奥)當其無
有室之用(其猶橐/籥乎)故有之以爲利(萬物得/一以生)無
之以爲用(爲無爲則/無不治)
　　　檢欲章第十二
五色令人目盲(俗人/昭昭)五音令人耳聾(俗人/察察)五
味令人口爽(厭飲/食)馳騁田獵令人心發狂(輕/則)
(失臣躁/則失君)難得之貨令人行妨(罪莫大/於可欲)是以聖
人爲腹不爲曰故去彼取此(處其實不/居其華)
　　　厭恥章第十三
寵辱若驚(涣兮若冰/之將釋)貴大患若身(豫兮若/冬涉川)何
謂寵辱(知其榮/守其辱)辱爲下得之若驚失之若驚
是謂寵辱若驚(富貴而驕/自遺其咎)何謂貴大患若身
(名與身/孰親)吾所以有大患者爲吾有身(外其身/而身存)
及吾無身吾有何患(得與亡/孰病)故貴以身爲天
下者則可以寄於天下(自矜者/不長)愛以身爲天
下者乃可以託於天下(自愛不/自貴)
　　　贊玄章第十四
視之不見名曰夷(視之不/足見)聽之不聞名曰希
(聽之不/足聞)摶之不得名曰微(大象/無形)此三者不可
以致詰(微妙玄通/深不可識)故混而爲一(其致之/一也)其上
不皦其下不昧(和其/光)繩繩不可名(道常/無名)復歸
於無物是謂無狀之狀(惚兮恍兮/其中有象)無物之象
是謂恍惚(道之爲物/唯恍唯惚)迎之不見其首隨之不
見其後(忽兮若海漂/兮若無所止)執古之道以御今之有
(天下有始以/爲天下母)以知古始是謂道紀(自古及今/其名不去)
　　　顯德章第十五
古之善爲士者微妙玄通深不可識(含德/之厚)夫
唯不可識故强爲之容(道之爲物/唯恍唯惚)豫兮若冬
涉川(唯施/是畏)猶兮若畏四鄰(知其白/守其黑)儼兮其若
客(見素/抱朴)涣兮若冰之將釋(豫兮若/冬涉川)敦兮其若
朴(被褐/懷玉)曠兮其若谷(譬道之/在天下)渾兮其如濁(和/其)
(光)孰能濁以乆靜之徐清(守靜/篤)孰能安以乆
動之徐生(含德/之厚)保此道者不欲盈(大盈/若沖)夫唯
不盈故能敝不新成(進道/若退)
　　　歸根章第十六
致虚極(曠兮其/若谷)守靜篤(侯王若能守/萬物將自賔)萬物並
作吾以觀其復(反者道/之動)夫物芸芸各復歸其
根(既知其子/復守其母)歸根曰靜靜曰復命(用其光復/歸其明)
復命曰常(周行而/不殆)知常曰明(大道/甚夷)不知常妄
作凶(正復爲奇善復爲妖/民之迷其日固乆)知常容(候王得一/以爲天下)
正容乃公公乃王王乃天天乃道(道者萬/物之奥)道
乃乆没身不殆(非道/早已)
　　　淳風章第十七
太上下知有之(以知/古始)其次親之譽之(自知/者明)其
次畏之侮之(不知常/妄作凶)故信不足焉(中士聞道/若存若亡)
有不信焉(下士聞道大笑之/不笑不足以爲道)猶兮其貴言(知/者)
不言功成事遂百姓皆曰我自然(道法/自然)
　　　俗薄章第十八
大道廢有仁義(失道而/後德)智慧出有大僞(以智/治國)
(國之/賊)六親不和有孝慈(絶仁棄義/民復孝慈)國家昏亂
有忠臣(愛民治國/能無爲乎)
　　　還淳章第十九
絶聖棄智民利百倍(我無事而/民自富)絶仁棄義民
復孝慈(我無欲而/民自朴)絶巧棄利盜賊無有(不貴/難得)
(之/貨)此三者以爲文不足(明道/若昧)故令有所屬(吾/將)
(以爲/教父)見素抱樸(被褐/懷玉)少私寡欲(常無欲以/觀其妙)
　　　異俗章第二十
絶學無憂(微妙/玄通)唯之與阿相去幾何(此兩者/同出而)
(異/名)善之與惡相去何若(唯之與阿/相去幾何)人之所畏
不可不畏(民不畏威/大威至矣)荒兮其未央哉(忽兮/若每)衆
人熙熙如享大牢如登春臺(富貴/而驕)我獨怕兮
其未兆如嬰兒之未孩(含德之厚/比於赤子)乘乘兮若
無所歸(譬道之/在天下)衆人皆有餘(俗人/昭昭)而我獨若
遺(建德/若偷)我愚人之心也哉純純兮(光而/不耀)俗人
昭昭(自見者/不明)我獨若昏(明道/若昧)俗人察察(博者/不知)
我獨悶悶(進道/若退)忽兮若海漂兮若無所止(大/方)
(無/隅)衆人皆有以(不知/知病)而我獨頑似鄙(夷道/若類)我
獨異於人而貴食母(玄德深矣遠/矣與物反矣)
　　　虚心章第二十一
孔德之容唯道是從(上德/若谷)道之爲物唯恍唯
惚(大象/無形)惚兮恍兮其中有象(無物之象/是謂惚恍)恍兮
惚兮其中有物(是謂無/狀之狀)窈兮冥兮其中有精
(萬物生於有/有生於無)其精甚眞其中有信(其上不皦/其下不昧)
自古及今其名不去(執古之道以/御今之有)以閲衆甫
吾何以知衆甫之然哉以此(天下皆知/美之爲美)
　　　並謙章第二十二
曲則全(弱其/志)枉則直(虚其/心)窪則盈(廣德若/不足)弊
則新(大白/若辱)少則得(知者/不言)多則惑(言者/不知)是以聖
人抱一爲天下式(侯王得一以/爲天下正)不自見故明
(自見者/不明)不自是故彰(自是者/不彰)不自伐故有功
(自伐者/無功)不自矜故長(自矜者/不長)夫唯不爭故天
下莫能與之爭(夫唯不爭/故無尤)古之所謂曲則全
者豈虚言哉誠全而歸之(處衆人之所/惡故幾於道)
　　　虚無章第二十三
希言自然(不見而名/無爲而成)飄風不終朝驟雨不終
日(無執故/無失)孰爲此者天地(道之/尊)天地尚不能
乆而況於人乎(天亦將/知之)故從事於道者道者
同於道(信者吾/信之)德者同於德(善者吾/善之)失者同
於失(有不/信焉)同於道者道亦樂得之(天下皆知/美之爲美)
同於德者德亦樂得之(天下皆知/善之爲善)同於失者
失亦樂失之(美言/不信)信不足焉有不信焉(自見/者不)
(明/也)
　　　貴謙章第二十四
跂者不立跨者不行(多言數窮/不如守中)自見者不明
(俗人/昭昭)自是者不彰(俗人/察察)自伐者無功(衆人皆/有以)
自矜者不長(下德不/失德)其於道也曰餘食贅行
(大道甚夷/而民好徑)物或惡之故有道者不處(善行無/轍迹)
　　　象元章第二十五
有物混成先天地生(道生之/德畜之)寂兮寥兮(大象/無形)
獨立而不改周行而不殆(不失其/所者乆)可以爲天
下母(是謂天/地根)吾不知其名宇之曰道(道隱/無名)强
爲之名曰大(道法/自然)大曰逝(大方/無隅)逝曰遠(忽兮/若海)
遠曰反(及者道/之動)故道大天大地大王亦大(道/之)
(尊)域中有四大而王居其一焉(故立/天子)人法地
地法天天法道道法自然(故混而/爲一焉)
　　　重德章第二十六
重爲輕根(高必以/下爲基)靜爲躁君(靜勝/熱)是以君子
終日行不離輜重(獨立而/不改)雖有榮觀燕處超
然(守靜/篤)奈何萬乘之主而以身輕天下(愛以/身爲)
(天下者乃可/以託於天下)輕則失臣躁則失君(清淨爲/天下)
　　　巧用章第二十七
善行無轍迹(行無/行)善言無瑕謫(行不言/之教)善計
不用籌策(用之不/可既)善閉無關楗而不可開(抱/一)
(能無/離)善結無繩約而不可解(獨立而/不改)是以聖
人常善救人故無棄人(美言可/以市)常善救物故
無棄物(尊行可/以加人)是謂襲明(用其光復/歸其明)故善人
者不善人之師(道之/尊)不善人者善人之資(德/畜)
(之)不貴其師(自愛不/自貴)不愛其資(道常/無爲)雖智大
迷是謂要妙(夷道/若類)
　　　反樸章第二十八
知其雄守其雌(牝常以/靜勝牡)爲天下谿(譬道之/在天下)爲
天下谿常德不離(抱一能/無離)復歸於嬰兒(含德/之厚)
(比於/赤子)知其白守其黑(光而/不耀)爲天下式(抱一爲/天下式)
爲天下式常德不忒(知常/曰明)復歸於無極(其用/不窮)
知其榮守其辱(知足/不辱)爲天下谷(忽兮/若海)爲天下
谷常德乃足(知止/不殆)復歸於樸(被褐/懷玉)樸散則爲
器(有物混成/先天地生)聖人用之則爲官長故大制不
割(上德/無爲)
　　　無爲章第二十九
將欲取天下而爲之吾見其不得已(取天下/常以無)
(事)天下神器不可爲也(無爲故/無敗)爲者敗之執
者失之(無執故/無失)故物或行或隨(前後/相隨)或呴或
吹(音聲/相和)或强或羸(物壯/則老)或載或隳(高下/相傾)是以
聖人去甚去奢去泰(居其實不/居其華)
　　　儉武章第三十
以道佐人主者不以兵强天下(以道范天下/其鬼不神)
其事好還(將欲奪之/必固與之)師之所處荆棘生焉(物/或)
(惡之故有/道者不處)大軍之後必有凶年(善行無/轍迹)故善
者果而已(天下皆知善之/爲善斯不善已)不敢以取强(强良/者不)
(得其/死)果而勿矜(去/甚)果而勿伐(去/泰)果而勿驕(去/奢)
果而不得已(不得已/而用之)果而勿强(不敢以/取强)物壯
則老是謂非道非道早已(堅强者/死之徒)
　　　偃武章第三十一
夫佳兵者不祥之器(揣而鋭之/不可長保)物或惡之故
有道者不處(以道佐人主者/不以兵强天下)是以君子居則
貴左(吉事/尚左)用兵則貴右(凶事/尚右)兵者不祥之器
非君子之器不得已而用之(取天下常以無/事及其有事不)
(足以取/天下)恬惔爲上勝而不美(是以聖人處/無爲之事)而
美之者是樂殺人(不知常/妄作凶)夫樂殺人者不可
以得志於天下矣(其事/好還)吉事尚右凶事尚右
(善之/與惡)偏將軍居左(自勝/者强)上將軍居右(勝人者/有力)
言以喪禮處之(天將救之/以慈衛之)殺人之衆以悲哀
泣之(恬惔爲上/勝而不美)戰勝則以喪禮處之(哀者/勝矣)
　　　聖德章第三十二
道常無名樸雖小天下不敢臣(使我介然有/知唯施是畏)
侯王若能守萬物將自賔(故德交/歸焉)天地相合
(萬物負陰/而抱陽)以降甘露(道生/之)人莫之命而自均
(而常/自然)始制有名名亦既有(以知古始/是謂道紀)天亦將
知之(道可/道)知之所以不殆(知常/曰明)譬道之在天
下猶川谷之與江海(大道汎兮/其可左右)
　　　辨德章第三十三
知人者智(辨者/不善)自知者明(昔之得/一者)勝人者有
力(今捨慈/且勇)自勝者强(强其/骨)知足者富(金玉滿/堂莫之)
(能/守)强行者有志(周行而/不殆)不失其所者乆(獨立/而不)
(改)死而不亡者壽(外其身/而身存)
　　　任成章第三十四
大道汎兮其可左右(大方/無隅)萬物恃之以生而
不辭(天地不仁以/萬物爲芻狗)功成不名有(功成名遂身/退天之道)
愛養萬物而不爲主(生而/不有)故常無欲可名於
小(朴雖小天/下不敢臣)萬物歸焉而不爲主可名於大
(侯王若能守/萬物將自化)是以聖人終不爲大故能成其
大(上德不德/是以有德)
　　　仁德章第三十五
執大象天下往(侯王得一以/爲天下正)往而不害安平
泰(萬物歸焉/而不爲主)樂與鉺過客止(皆知善/之爲善)道之出
口淡乎其無味(孰知/其極)視之不足見(大象/無形)聽之
不足聞(大音/希聲)用之不可既(其用/不窮)
　　　微明章第三十六
將欲歙之必固張之(執者/失之)將使弱之必固强
之(柔之/勝剛)將欲廢之必固興之(損之/而益)將欲奪之
必固與之(益之/而損)是謂微明(玄德/深矣)柔弱勝剛强
(弱者道/之用)魚不可脱於淵(善抱者/不脱)國之利器不
可以示人(天下神器/不可爲也)
　　　爲政章第三十七
道常無爲而無不爲(是以聖人處/無爲之事)侯王若能
守萬物將自化(執大象/天下往)化而欲作(民不/畏威)吾將
鎮之(以道范/天下)以無名之樸(不見/而名)無名之樸亦
將不欲(我無欲而/民自化)不欲以靜天下將自正(我/好)
(靜而民/自正)
　　　論德章第三十八
上德不德是以有德(明道/若昧)下德不失德是以
無德(自矜者/不長)上德無爲而無以爲(虚其/心)下德
爲之而有以爲(爲學/日益)上仁爲之而無以爲(爲/道)
(日/損)上義爲之而有以爲(俗人/察察)上禮爲之而莫
之應則攘臂而仍之(非道/也哉)故失道而後德失
德而後仁(大道廢/有仁義)失仁而後義失義而後禮
(正復/爲奇)夫禮者忠信之薄而亂之首(善復/爲妖)前識
者道之華而愚之始(大道甚夷/而民好徑)是以大丈夫
處其厚不居其薄(被褐/懷玉)處其實不居其華(復/居)
於樸故去彼取此(我獨異/於人)

道德眞經註卷上













道德眞經註卷下絲二
玄門開眞弘教大眞人廣陵仁齋林志堅註
法本章第三十九
昔之得一者(道可/道)天得一以清(道生/一)地得一
以寧(以知/古始)神得一以靈(太上下/知有之)谷得一以盈
(道生/之)萬物得一以生(德畜/之)侯王得一以爲天
下正(抱一爲/天下式)其致之一也(道者萬/物之奥)天無以清
將恐裂(大道/廢)地無以寧將恐發(不知/常)神無以
靈將恐歇(非道/早已)谷無以盈將恐竭(自遺/其咎)萬物
無以生將恐滅(是謂/非道)侯王無以貴高將恐蹷
(富貴/而驕)故貴以賤爲本(大者宜/爲下)高必以下爲基
(善用人/者爲下)是以侯王自謂孤寡不轂(上德/不德)此其
以賤爲本邪(故貴以/賤爲本)非乎故致數車無車(光/而)
(不/耀)不欲琭琭如玉落落如石(不可得而貴亦/不可得而賤)
去用章第四十
反者道之動(各復歸/其根)弱者道之用(專氣/致柔)天下
萬物生於有有生於無(道生一一生二二/生三三生萬物)
同異章第四十一
上士聞道勤而行之(古之善/爲道者)中士聞道若存
若亡(孰知/其極)下士聞道大笑之不笑不足以爲
道(民之/迷)故建言有之(故令有/所屬)明道若昧(光而/不耀)
夷道若類(知其白/守其黑)進道若退(大成/若缺)上德若谷
(虚其/心)大白若辱(大直/若屈)廣德若不足(大盈/若沖)建德
若偷(大辯/若訥)質眞若渝(大巧/若拙)大方無隅(大道汎/兮其可)
(左/右)大器晩成(合抱之木/生於毫末)太音希聲(希言/自然)大象
無形(視之不見/名曰夷)道隱無名(不見/而名)夫唯道善貸
且成(道者萬/物之奥)
　　　道化章第四十二
道生一(天下有始以/爲天下母)一生二(以知/古始)二生三(道/生)
(之)三生萬物(萬物得/一以生)萬物負陰而抱陽(天門/開闔)
沖氣以爲和(專氣/致柔)人之所惡唯孤寡不轂而
王公以爲稱(大成/若缺)故物或損之而益益之而
損(前後/相隨)人之所教我亦教之(道者同/於道)强梁者
不得其死(堅强者/死之徒)吾將以爲教父(使夫知者/不敢爲也)
　　　偏用章第四十三
天下之至柔馳騁天下之至堅(天下柔弱莫/過於水而攻)
(堅强者莫/知能勝)無有入無間(有無/相生)吾是以知無爲
之有益(是以聖人處/無爲之事)不言之教無爲之益天
下希及之(知我者希/則我者貴)
　　　立戒章第四十四
名與身孰親(不可得/而親)身與貨孰多(不可得/而利)得
與亡孰病(以身/觀身)是故甚愛必大費(爲者/敗之)多藏
必厚亡(執者/失之)知足不辱(禍莫大於/不知足)知止不殆
可以長乆(知之所/以不殆)
　　　洪德章第四十五
大成若缺其用不弊(上德不德/是以有德)大盈若沖其
用不窮(道沖而/用之)大直若屈(曲則/全)大巧若拙(大/白)
(若/辱)大辯若訥(知者/不言)躁勝寒靜勝熱(爲無爲則/無不治)
清淨爲天下正(不欲以靜天/下將自正)
　　　儉欲章第四十六
天下有道却走馬以糞(以道佐人主者/不以兵强天下)天下
無道戎馬生於郊(師之所處/荆棘生焉)罪莫大於可欲
(甚愛必/大費)禍莫大於不知足(知止/不殆)咎莫大於欲
得(得與亡/孰病)故知足之足常足矣(知足/者富)
　　　鑒遠章第四十七
不出户知天下(不行/而知)不窺牖見天道(微妙/玄通)其
岀彌遠其知彌少(多則/惑)是以聖人不行而知
(明白/四達)不見而名無爲而成(功成事遂百姓/皆曰我自然)
　　　忘知章第四十八
爲學日益(博者/不知)爲道日損(知者/不博)損之又損以
至於無爲(致虚/極)無爲而無不爲(爲無/爲)故取天
下常以無事(以正/治國)及其有事不足以取天下
(國家昏亂/有忠臣)
　　　任德章第四十九
聖人無常心以百姓心爲心(有德/司契)善者吾善
之不善者吾亦善之德善(皆知善/之爲善)信者吾信
之不信者吾亦信之德信(皆知美/之爲美)聖人在天
下怵怵爲天下渾其心(大道/汎兮)百姓注其耳目
俗人昭昭聖人皆孩之含德之厚比於赤子
　　　　貴生章第五十
出生入死(善之/與惡)生之徒十有三(柔弱者/生之徒)死之
徒十有三(堅强者/死之徒)民之生動入死地亦十有
三(夫無以生爲者/是賢於貴生)夫何故以其生生之厚(民/之)
(輕死以其求生/之厚是以輕死)蓋聞善攝生者陸行不遇兕
虎(含德/之厚)入軍不被甲兵(兵無所/容其刃)兕無所投其
角(攫鳥/不摶)虎無所措爪(猛獸/不據)兵無所容其刃(天/將)
(救之以/慈衛之)夫何故以其無死地(天道無親/常與善人)
　　　養德章第五十一
道生之德畜之(萬物得/一以生)物形之勢成之(有物/混成)
是以萬物莫不尊道而貴德(道者萬/物之奥)道之尊
德之貴夫莫之命而常自然(道法/自然)故道生之
德畜之(執古/之道)長之育之(生之/畜之)成之熟之(道/生之)
養之覆之(以輔萬物/之自然)生而不有爲而不恃長
而不宰是謂玄德(天之道利/而不害)
　　　歸元章第五十二
天下有始以爲天下母(有名萬/物之母)既得其母以
知其子(以知/古始)既知其子復守其母(各復歸/其根)没
身不殆(天長/地乆)塞其兊閉其門(不見/可欲)終身不勤
(若亡/若存)開其兊濟其事(俗人/察察)終身不救(非道/早巳)見
小曰明(微妙/玄通)守柔曰强(和之/至也)用其光復歸其
明(其用/不弊)無遺身殃是謂襲常(可以/有國)
　　　益證章第五十三
使我介然有知行於大道(吾言甚易/知甚易行)唯施是
畏(天下莫能/知莫能行)大道甚夷而民好徑(信言/不美)朝甚
除(甚愛必/大費)田甚蕪倉甚虚(師之所處/荆棘生焉)服文采
(道之華而/愚之始)帶利劍(夫佳兵者/不祥之器)厭飲食(五味令/人口爽)
財貨有餘是謂盜誇非道也哉(故有道/者不處)
　　　修觀章五十四
善建者不拔(獨立而/不改)善抱者不脱(抱一能/無離)子
孫祭祀不輟(長生乆/視之道)修之於身其德乃眞(道/生)
(之)修之於家其德乃餘(含德/之厚)修之於鄉其德
乃長(德畜/之)修之於國其德乃豐(侯王得一以/爲天下正)
修之於天下其德乃普(大道/汎兮)故以身觀身(名/與)
(身孰/親)以家觀家(六親不和/有孝慈)以鄉觀鄉(善之/與惡)以
國觀國(國家昏亂/有忠臣)以天下觀天下(故貴以身/爲天下者)
(則可以寄於天下愛以身爲/天下者乃可以託於天下)何以知天下之
然哉以此(是以聖人/不行而知)
　　　玄符章第五十五
含德之厚比於赤子(專氣致柔/能嬰兒)毒蟲不螫猛
獸不據攫鳥不搏(故有道/者不處)骨弱筋柔而握固
(虚其心/實其腹)未知牝牡之合而䘒作精之至也(故/混)
(而爲/一)終日號而不嗌和之至也(道沖而/用之)知和
曰常知常曰明(是謂配天/古之極)益生曰祥(無爲/之益)心
使氣曰强(强其/骨)物壯則老是謂不道不道早
已(故堅强者/死之徒)
　　　玄德章第五十六
知者不言言者不知(希言/自然)塞其兊閉其門(不/見)
(可/欲)挫其鋭解其紛(夫唯不爭/故無尤)和其光同其塵
(光而/不耀)是謂玄同(執古/之道)故不可得而親亦不可
得而踈(欲不欲不貴/難得之貨)不可得而利亦不可得
而害(生而不有/爲而不恃)不可得而貴亦不可得而賤
(自愛不/自貴)故爲天下貴(知我者希/則我者貴)
　　　淳化章第五十七
以正治國(不以智治/國國之福)以奇用兵(以智治國/國之賊)以
無事取天下(取天下常/以無事)吾何以知其然哉以
此(以國/觀國)天下多忌諱而民彌貧(民之饑以其/上食税之多)
民多利器國家滋昏(難得之貨/令人行妨)民多伎巧竒
物滋起(智慧出/有大僞)法令滋彰盜賊多有(天下多/忌諱而)
(民彌/貧)故聖人云我無爲而民自化(執大象/天下往)我
無事而民自富(愛民治國/能無爲)我好靜而民自正
(爲無爲則/無不治)我無欲而民自朴(無名之朴/亦將不欲)
　　　順化章第五十八
其政悶悶其民諄諄(以正/治國)其政察察其民缺
缺(法令滋彰/盜賊多有)禍兮福之所倚(或損之/而益)福兮禍
之所伏(益之/而損)孰知其極(莫知/其極)其無正邪(非以/其無)
(私/邪)正復爲奇善復爲妖(大道甚夷/而民好徑)民之迷其
日固乆(衆人熙熙/如享大牢)是以聖人方而不割廉而
不害(長而/不宰)直而不肆光而不耀(含德/之厚)
　　　守道章第五十九
治人事天莫若嗇(保此/道者)夫唯嗇是謂早復(各/復)
(歸其/根)早復謂之重積德(玄德/深矣)重積德則無不
克(其用/不窮)無不克則莫知其極(用之不/可既)莫知其
極可以有國(故能/長生)有國之母可以長乆(道乃/乆)
是謂深根固蔕長生乆視之道(天長/地乆)
　　　居位章第六十
治大國若烹小鮮(其致悶悶/其民諄諄)以道蒞天下其
鬼不神(上德/不德)非其鬼不神(和其/光)其神不傷人
(愛民/治國)非其神不傷人(不敢以/取强)聖人亦不傷人
(我無爲而/民自化)夫兩不相傷故德交歸焉(執大象/天下往)
　　　謙德章第六十一
大國者下流(大者宜/爲下)天下之交(窪則/盈)天下之
牝牝常以靜勝牡(知其雄/守其雌)以靜爲下(以其善/下之故)
(能爲百/谷王)故大國以下小國則取小國(不自矜/故長)
小國以下大國則取大國(曲則/全)或下以取(勝/人)
(者有/也)或下而取(道法/自然)大國不過欲兼畜人(愛/養)
(萬物而/不爲主)小國不過欲入事人(事善/能)此兩者各
得其所欲(其致之/一也)大者宜爲下(善用人/者宜下)
　　　爲道章第六十二
道者萬物之奥(萬物莫不尊/道而貴德)善人之寳(天得/一以)
清不善人之所保(道生之/德畜之)美言可以市(聖人/不積)
(既以爲人/己愈有)尊行可以加人(常善/救人)人之不善何
棄之有(故善人者不/善人之師)故立天子置三公(是以/聖人)
雖有拱璧以先駟馬不如坐進此道(道可道/非常道)
古之所以貴此道者(玄之/又玄)何必日以求得有
罪以免邪(知之所/以不殆)故爲天下貴道之尊
　　　恩始章第六十三
爲無爲(無爲之益天/下希及之)事無事(我無事而/民自富)味無
味(道之出口淡/乎其無味)大小多少報怨以德(德畜/之)圖
難於其易(多易必/多難)爲大於其細(合抱之木/生於毫末)天
下難事必作於易(難易/相成)天下大事必作於細
(使我介然有/知行於大道)是以聖人終不爲大故能成其
大(不自矜/故長)夫輕諾必寡信(不知/知病)多易必多難
(善言甚易知甚易行/天下莫能知莫能行)是以聖人猶難之故終
無難(天下難事/必作於易)
　　守微章第六十四
其安易持(恬惔/爲上)其未兆易謀(爲之於/未有)其脆易
破(堅强者/死之徒)其微易散(爲道/日損)爲之於未有治之
於未亂(是以聖人/下行而知)合抱之木生於毫末(天下/大事)
(必作/於細)九層之臺起於累土(高必以/下爲基)千里之行
始於足下(爲大於/其細)爲者敗之執者失之(將欲/奪之)
(必固/與之)聖人無爲故無敗無執故無失(爲無/爲)民
之從事常於幾成而敗之(爲者/敗之)慎終如始則
無敗事(以守/則固)是以聖人欲不欲不貴難得之
貨(不欲琭/琭如玉)學不學復衆人之所過(居其實不/居其華)
以輔萬物之自然而不敢爲(道常/無爲)
　　　淳德章第六十五
古之善爲道者非以明民將以愚之(含德/之厚)民
之難治以其智多(以其上之有/爲是以難治)故以智治國
國之賊(其政察察/其民缺缺)不以智治國國之福(其政/悶悶)
(其民/諄諄)知此兩者亦楷式(知其白守其/黑爲天下式)常知楷
式是謂玄德(知常/曰明)玄德深矣遠矣(玄之/又玄)與物
反矣(我獨異/於人)然後乃至於大順(故取天下/常以無事)
　　　後己章第六十六
江海所以能爲百谷王者(上德/若谷)以其善下之
故能爲百谷王(大國者/下流)是以聖人欲上民必
以言下之(不自矜/故長)欲先民必以身後之(後其/身而)
(身/先)是以聖人處上而民不重(不尚賢使/民不爭)處前
而民不害(自愛不/自貴)是以天下樂推而不厭(皆/知)
(美之/爲美)以其不爭故天下莫能與之爭(夫唯不/爭故無)
(尤)
　　　三寳章第六十七
天下皆謂我道大似不肖(明道/若昧)夫唯大故似
不肖(光而/不耀)若肖乆矣其細也(道之爲物/唯恍唯惚)夫我
有三寳寳而持之(生而不有爲而/不恃長而不宰)一曰慈二
曰儉三曰不敢爲天下先(夫我有/三寳)慈故能勇
(守柔/曰强)儉故能廣(去/奢)不敢爲天下先故能成器
長(不敢進寸/而退尺)今捨慈且勇(勇於敢/則殺)捨儉且廣
(富貴/而驕)捨後且先者死矣(强梁者不/得其死)夫慈以戰
則勝(柔之/勝剛)以守則固(保此/道者)天將救之以慈衛
之(天道無親/常與善人)
　　　配天章第六十八
善爲士者不武(以道佐人生者/不以兵强天下)善戰者不怒
(弱之/勝强)善勝敵者不爭(曲則/全)善用人者爲下(大/者)
(宜爲/下)是謂不爭之德(弱其/志)是謂用人之力(知/人)
(者/智)是謂配天古之極(執古/之道)
　　　玄用章第六十九
用兵有言(故建言/有之)吾不敢爲主而爲客(知其/榮守)
(其/辱)不敢進寸而退尺(捨後且先/者死矣)是謂行無行
攘無臂仍無敵執無兵(故善者/果而已)禍莫大於輕
敵(名與身/孰親)輕敵幾喪吾寳(咎莫大/於欲得)故抗兵相
加哀者勝矣(是以兵强/則不勝)
　　　知難章第七十
吾言甚易知甚易行(大道/甚夷)天下莫能知莫能
行(民之/迷)言有宗事有君(太上下/知有之)夫唯無知是
以不我知(自知不/自見)知我者希(多則/惑)則我者貴
(道之/尊)是以聖人被褐懷玉(明道/若昧)
　　　知病章第七十一
知不知上(不自見/故明)不知知病(自見者/不明)夫唯病
病是以不病(進道/若退)聖人不病以其病病是以
不病(廣德若/不足)
　　　愛己章第七十二
民不畏威大威至矣(不知常/妄作凶)無狹其所居(虚/其)
(心)無厭其所生(周行而/不殆)夫唯不厭是以不厭
(善抱者/不脱)是以聖人自知不自見(夷道/若類)自愛不
自貴(上德/不德)故去彼取此(與物/反矣)
　　　任爲章第七十三
勇於敢則殺(堅强者/死之徒)勇於不敢則活(柔弱者/生之徒)
此兩者或利或害(善之/與惡)天之所惡孰知其故
(常有司/殺者殺)是以聖人猶難之(唯施/是畏)天之道不爭
而善勝(道法/自然)不言而善應(希言/自然)不召而自來
(動善/時)繟然而善謀(事善/能)天網恢恢踈而不失
(天之所惡/孰知其故)
　　　制惑章第七十四
民不畏死奈何以死懼之(民不畏威/大威至矣)若使民
常畏死(使夫知者/不敢爲也)而爲竒者(自遺/其咎)吾得執而
殺之孰敢(勇於敢/則殺)常有司殺者殺(以道范/天下)夫
代司殺者殺是謂代大匠斲(不知/知病)夫代大匠
斲者希有不傷乎手矣(其事/好還)
　　　貪損章第七十五
民之飢以其上食税之多是以飢(天下多忌/諱而民彌)
(貧)民之難治以其上之有爲是以難治(法令/滋彰)
(盜賊/多有)民之輕死以其求生之厚是以輕死(民/之)
(生動入/死地)夫唯無以生爲者是賢於貴生(道常/無爲)
　　　戒强章第七十六
人之生也柔弱(知和/曰常)其死也堅强(物壯/則老)萬物
草木之生也柔脆(和之/至也)其死也枯槁(非道/早已)故
堅强者死之徒(强粱者不/得其死)柔弱者生之徒(不/敢)
(以取/强)是以兵强則不勝(揣而鋭之/不可長保)木强則共
(知止/不殆)强大處下柔弱處上(柔弱勝/剛强)
　　　天道章第七十七
天之道其猶張弓乎(古之善/爲道者)高者抑之下者
舉之(道沖而/用之)有餘者損之不足者與之(是以/損之)
(而益益/之而損)天之道損有餘而補不足(虚其心/實其腹)人
之道則不然(與物/反矣)損不足以奉有餘(失者同/於失)
孰能有餘以奉天下唯有道者(聖人不積既/以爲人己愈)
(有)是以聖人爲而不恃(天地不仁以/萬物爲芻狗)功成而
不處其不欲見賢(大成/若缺)
　　　任信章第七十八
天下柔弱莫過於水(上善/若水)而攻堅强者莫知
能勝(柔之/勝剛)其無以易之(天下柔弱/莫過於水)故柔之勝
剛弱之勝强(柔弱勝/剛强)天下莫能知莫能行(能/無)
(知/乎)故聖人云受國之垢是謂社稷主(知常容/容乃公)
受國之不祥是爲天下王(處衆人之所/惡故幾於道)正言
若反(玄德深矣遠/矣與物反矣)
　　　任契章第七十九
和大怨必有餘怨安可以爲善(大小多少/報怨以德)是
以聖人執左契而不責於人(聖人不仁以/百姓爲芻狗)故
有德司契(道者同/於道)無德司徹(道常/無爲)天道無親
常與善人(善者吾/善之)
　　　獨立章第八十
小國寡民使有什伯(不尚賢使/民不爭)民之器而不
用(不貴難/得之貨)使民重死而不遠徙(政善/治)雖有舟
車無所乘之(居善/地)雖有甲兵無所陳之(執無/兵)
使民復結繩而用之(復歸/於朴)甘其食美其服安
其居樂其俗(我無事而/民自富)鄰國相望雞犬之聲
相聞民至老死不相往來(不欲以靜天/下將自定)
　　　顯質章第八十一
信言不美美言不信(信者吾信之不/信者吾亦信之)善者不
辨辨者不善(善者吾善之不/善者吾亦善之)知者不博博者
不知(少則得/多則惑)聖人不積既以爲人已愈有(常/善)
(救/人)既以與人己愈多(常善/救物)天之道利而不害
(道之/尊)聖人之道爲而不爭(德之/貴)


道德眞經註卷下





