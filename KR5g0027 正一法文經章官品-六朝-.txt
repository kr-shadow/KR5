#+TITLE: 正一法文經章官品-六朝-
#+DATE: 2018-05-12 10:22:09
#+SOURCE: github.com/kanripo/KR5g0027 master bec82617                
正一法文經章官品目録物八
　　　第一卷
　收土公軍兵收怪主利宅舎
　收官事主解首過誹謗呪詛
　主縣官口舌保六畜逐賊盗
　壽命度厄録魂長生玉女醫疾
　治風毒癩疾收先祖病子孫收死人耗害
　録祭酒求録護蚕滋好田作𤓰瓠
　逺行萬里市買欺詐叛道求還
　祭酒開心入山不渇飲五瘟傷寒
　　巳上共二十四條
　　　第二卷
　收萬精魅收顚癎收目病
　諸毒立差主收耳聾主收齒頰頭痛
　治解社竃治蟲鼠精怪治刼殺注
　解牢獄治蛇蝮五毒治腫癰䑕漏
　治風痺痿治乆病淋露治瘧疾
　治男女百病治嘔逆咳嗽治雲中閑客鬼
　治産生胎妊治雜病治衆疾
　收邪師治收糴鬼治瘖瘂
　男女解罪解呪詛
　　巳上二十六條
　　　第三卷
　主斬草收葬送塜墓鬼主塜墓
　主土公鬼主土氣鬼主井竈鬼
　收竈鬼主徙宅舎利居宅
　主嫁娶主田種
　　巳上十一條
　　　第四卷
　主蚕桑主六畜主魚捕
　主賈市主百禍治生主行來出入
　解囚繫牢獄解官事縣官口舌
　縣官怨仇口舌誹謗劫掠人夫妻
　收盗賊逃亡人今自來還主利征戰攻伐
　請雨請晴
　　巳上十六條




正一法文經章官品卷之一
　　　收土公
若病肌内消盡性命垂困當請天官揚秩君
官一百二十人君吏一百二十人合治之若
乆病著家請須㬰君官將一百二十人令治
之赤天食炁君官將一百二十人主收家惡
鬼爲祟害者
若家故殮不寜夢惡錯亂魂魄不守請收神
土明君官將一百二十人治之三炁慰愈君
五人官將一百二十人都星君官將一百二
十人斷家鬼伏連
石安君都星君誅殃君各一人官將一百二
十人斷外家亡人復連髙都君朔平君官將
一百二十人
青龍源水君九水丈人水帝君又請水平政
君兵士十人又請安官置官官將一百二十
人分解水君
又請諌議大夫十二人經隱眞君談君主和
諭先亡
東海太睦𡍼君官將一百二十人
主收勾星狐狢之精并收瘧陽方君將一百
二十人治青龍宫安上君官將一百二十人
治玄黄室石都侯君官將一百二十人治隂
陽室安石君官將一百二十人治玄眞室安
和君官將二十人治丙午室考召考官吏收
解宅内四面土公
　　　軍兵收怪
天昌君黄衣兵士十萬人主收捕某宅中一
百二十人殃怪中外強𦍕十二刑殺來作病
者消除之兵星太白君十萬人主收捕精魁
祟災害之家恐作文字不可知召窮竒使噉
怪鬼消除之
又請天網君官將一百二十人
　　　主利宅舎
安炁君官將一百二十人治安丹宫主隱治
宅中鬼炁逆亂分别功賞令神還令道明太
玄君一人官將一百二十人治逆室主民宅
不可居主利收諸殃殺災怪
赤沙君官將一百二十人治靈昌室主收自
禰五蠱六𩲓之鬼一鬼二吹耗害宅舎上利
之道
元炁君官將一百二十人治室舎主收天下
萬民宅舎及吹解諸横禍之鬼
天玄君一人官將一百二十人治安邦室主
收萬民不可居收殺鬼災怪主利宅舎
青龍君官將一百二十人治匱室主萬民虚
耗不冝六畜主利宅舎
　　　收官事
冠帶君官將一百二十人治五門室主民人
犯官事繫牢獄易了四顧君官將一百二十
人治青蓋室主壓伏官怒仇刑害止之令甚
不到口舌消滅之
清倉君官將一百二十人治巨門室主壓伏
官事怨仇刑害止之八門君一人官將一百
二十人治太皇室主壓收制官事怨仇刑害
止之
角周趙女三千七人披髮能制官事怨刑禍
止之
官席君官將一百二十人治巨門室主爲某
解除官事囚繫牢獄令解散出
北一官左童君官將二百二十人又請收刑
檢刑逆吏一百一十人主爲某斷絶縣官惡
人謀議口舌牢獄當爲平集消滅之
察惡君官將一百二十人治髙平室收捕郡
府某𡜍妬䜛人毀傷不止者破諸謀議衆心
休息捶天動地君九天兵士五十萬人衆主
收地上逆盗賊主之
營星君官將一百二十人治越宮主爲天下
萬民追逐安穩塜墓
都侯君將吏一百二十人治太清宫主收墓
鬼
文意君官將一百二十人治内㳮宮主收塜
訟鬼
九玄察炁君官將一百二十人治西釋宫主
收葬埋土公鬼
九地君官將一百二十人治平治宫主收葬
埋之鬼
地甲君一人官將一百二十人治壞宫主天
下萬民開塜户啼哭言害
　　　解首過
三公節日月九考郎候龍使者六甲父母宫
將一百二十人主解天下千二百考吏手書
自澄者形
和炁君官將一百二十人治具寄宫主收諸
祭酒譴考相及伐者正炁君殺之
天還君白衣兵士千一萬衆主收諸考吏察
之天西辰君一人赤衣裳兵士十萬人主收
考召正炁所主天宫時頓治功曹左右
功曹五人官將一百二十人主治田宅解考
之察炁君治名宮主收諸祭酒食肉淫泆者
主察殺之
太清天營兵士百萬人衆主收三千六考察
止之
四明君官將吏一百二十人主勑祭酒治舎
炁不安穩主禁考訟鬼之不正逆炁解訟者
考炁分别清濁
國三老白兔君官將一百二十人治駱城宫
主治中鬼亂考召帥罪過不正神爲帥督下
曹分别官吏兵解帥罪禍
畢女君一人官將一百二十人治仙宫室主
解諸祭酒犯録止禁飲酒食肉行輕重於民
間姦好淫通之罪皆使無他
國三老白巽君一人官將一百二十人治駱
威室主治中惡犯考召吏罪功過分别斷主
解考召察姦君一人官將一百二十人治仙
名山室主祭酒食肉民子淫盗解之
　　　誹謗呪詛
主行君將一百二十人治平地室主有功之
吏誅惡養善常令神還令道明
五徑君官將一百二十人治圵上室爲祭酒
某絶斷萬民口舌不行令逢殃禍主之
察惡君官將一百二十人治髙平室主收地
上道俗人萬民狂語泄道非非眞毀賢主之
剋冠惡君將一百二十人治髙平室收天下
出狂語他炁非眞傷賢之清靈六鐘太皇君
五人官將一百二十人治石仙室主制百姓
口舌變闘正收其炁令萬民同心相見喜恱
善之
炁上清玄君兵士十萬人主收天下道俗萬
民爲人作口舌誹謗呪詛罵者收考之
南鐘六星君五人官將一百二十人治仙合
君主收百姓口舌一百二十人變剋令民人
同心𥬇喜
南鐘六星君五人官將一百二十人治仙石
室主收百姓逆吏口舌使萬民同意合心
五衡君官將一百二十人治玉女室主有功
之吏誅惡養善主之
左慧右喜君官將一百二十人主爲某斷絶
屯里中道俗百姓口舌無令近我身
仙官玉女千二百人主喚天生炁吐精能制
殃禍口舌災禍不生
　　　縣官口舌
天曹省念分别願請東方青帝丈人君吏五
十人
又請南方赤帝大夫君吏五十人
又請西方白帝大夫君吏五十人
又請北方黒帝大夫君吏五十人
又請中央黄帝大夫君吏五十人
又請斬斧湯父官將千二百人
又請破市大將軍千二百人
又請破嶽大將軍千二百人
又請脫擊大將軍千二百人
又請解患大將軍千二百人
又請散事大將軍千二百人
又請鎭承大將軍千二百人
五部大夫君吏七部天官將一合來下主爲
回化官事若有逆吏夢人縣官口舌所見増
疾者啓所在監察考召三師二十四君將吏
某奉道行身修眞種德而爲惡人甲遂吏某
等所見増疾某受道宣化得當助國治民佐
天行化扶命養善伐惡等長短欲見傷善願
請東方大領神父西方大領神母南方大領
神父圵方大領神母中央大領神君主領惡
人逆使某口舌不語從此絶若某欲見口說
者又請太隂君吏十二人爲某收捕魂令文
墨下舉口舌不起四方縣官衆祟伏恩主治
　　　保六畜
凡畜養牛馬驢騾等列毛色頭數啓百蟲畜
收王相君將吏一合來下主者
養畜七六營肥徤蕃息無有折傷天儀君官
將一百二十人治休官主爲民某養六畜息
無死主之
昊水期官將一百二十人治赤雲室主及天
下六畜疾病之精祟收之
天陽君一人官將一百二十人治夬君肉室
主萬民宅中不利牛馬保護之令好盛不死
　　　逐盗賊
天位君五人官將一百二十人治扶宗君主
人家宅不盗賊刼抄
東西太白君官將一百二十人治天乾室主
爲天下郡郷亭里域萬民刼抄盗賊殺之者
察之
萬姓君官將一百二十人治和仙室主萬民
心腸不正盗賊掠取刼抄主收之
日男千二百人赤衣主收天下盜賊怨仇主
之
月女千二百人白衣主收天下女子爲人盗
賊刼收之
貶君官將一百二十人治百角室主天下隂
陽十二種官將行列返逆老之承天大兵十
萬人赤幘丹衣主及百姓更相刼掠男女隂
陽悖亂却減之上暦逆清玄君百萬人收地
上盗賊逐捕逃亡全不得脫日月大兵十萬
人絳衣主隂陽爲漢國辟捕千賊萬盗主收
之
　　　壽命度厄
南上君官將一百二十人治倉果室開天門
益人壽命病者得愈殃禍者消滅之
壽命君官將一百二十人治安昌室主爲天
下萬民致壽命延此度厄不衰
南昌君官將一百二十人治列庫室歴犯周
旋八紀之中脫下死籍還著本命消滅三蟲
伏長生不老八十歳更爲十五童
明堂絳室君官將一百二十人治城宫室主
祭酒心傷萬端還壽延年管度世神仙逆人
不行
天公君一人衛郎三萬九千人刑生可以此
世過厄千歳
解厄君官將一百二十人主爲解除年命之
上刑厄𡜍星妬鬼精鬼祟殺害過度衰厄
　　　録魂長生
玉女素暦千二百人衣赤衣主致長生承差
具録某身三魂七魄不得逺離某主長生疾
病差除素女千二百人主致長生延命疾病
具録魂魄無令逺人身精人安
周現君將一百二十人治地理宫主致一百
二十生炁神衣赤幘節禁人三魂七魄不棄
人身保命延年長八百歳
　　　玉女醫疾
若命在水中當各轉出之若命在棺中當爲
破出之若在獄中當多掘出之若命在𣗳當
爲下之若命在獄中當多開而出之若命在
墓塜中當爲開而遣之若禄命盡者當爲増
之若文書拘攝當爲决放之若事天官時見
省理之兆民有急以時差愈
大龍君一人官將一百二十人治七星室主
罷天下卜問醫藥灸剌血令無不行主之
東明大夫君五人官將一百二十人治天帝
宫主操持煉藥治男女當使服之
山周君一人官將一百二十人治始生室玉
女素女五童致仙藥神方爲小兒黄衣即命
玉女月玄玉女千二百人白衣持神方典治
男女被病人差愈
上清太仙明堂玉女千二百人主致神藥一
合下典治某身中所苦消滅天醫官醫太醫
五官治病醫吏各十二人一合下詣某處入
某身中五臟六腑十二宫室布流一百二十
關節行神布炁典治痛處重勑某身治病功
曹爲所請官將醫吏共案行某身從頭至足
治肺察炁六脉浮沉沉處爲安浮處爲散滌
除五臟安穩六腑辟斥故炁飲食鬼賊精妖
疾疫使殺兵寒災散與人相逺離得蒙恩祈
苦除愈以爲効信
　　　治風毒癩病
玉女君官將一百二十人治長命室主二十
四炁主典治某身癩病毒蟲浮風取苦災患
除赤丙子仁君官將一百二十人治又傷室
主天下玉女布行丹田之炁主治萬蟲癩病
毒蠱消除之
　　　收先祖病子孫
無上方蒼君兵士十萬人主收却先祖五墓
之鬼未病子孫者分别生死之炁斷絶耗害
主之無上方官君兵士十萬人主收先祖病
子孫語者主收斷之
　　　收死人耗害
都星君一人官將一百二十人治青蓋室主
解星死斷絶復連制三殺災滅咎殃不得復
連生人素車白馬君兵士十萬人主收十二
墓鬼未病生人者斷絶之
無上天君兵士十萬人收某家中水火湯注
乙石二十刑殺之鬼却死未生復連殃注之
炁消滅之
都官君官將一百二十人治太隂室主收某
家中星死血親之鬼耗亂人者斷絶之
天玄君官將一百二十人治少陽室主收却
塜墓鬼祟病主人者
石安君官將一百二十人治始室主收死人
未爲精祟者斷絶耗害之
石仙君將一百二十人治天下萬民家中外
亡強𦍕之鬼厭絶注鬼爲人精祟者轉相注
易後生人疾病者死主斷絶之
誅殃君官將一百二十人治倉明堂主爲某
收斷死次還流逆殺殃咎復連生人者斷絶
之
若故婦致來注病生人請大皓大典者吏收
攝故婦致魂魄檢押死人某不得令還賊病
生人又請太白兵星勞惑吏一合下收死時
煞炁消滅絶復連葬死送收塜訟
九地君官將一百二十人治地理宫爲萬民
出䘮葬埋收正月至十二月建墓鬼葬埋以
續疾病呪訟鬼法所爲主之郷大神官將百
二十人治其官主萬民移徙繕治作塚月食
禁忌之鬼主之
右郡候君官將吏一百二十人治泰玄室主
收丘墓之鬼絶墓神兵墓伯塚中
二千石爲民作精祟大言官君將一百二十
人治安渠室主收天下萬民葬埋之後死人
不安疾病生人者墓塚之鬼
九玄察炁君一人官將一百二十人治四澤
室主自禰葬埋土公之炁除滅消散之
九地君一人官將一百二十人治宫室主萬
葬埋勑堤收萬鬼解過主葬埋之
地申君一人官將一百二十人治𡑞宫主天
下萬民開塚户啼哭言窖令厭有歳病
　　　録祭酒求録
三(云)節月九候龍使者六甲父母官將各一
百二十人觧夭千二百考吏等書自證者形
和氣君官將一百二十人治旦寄室收諸祭
酒譴考相及代者正典直殺之
天還室白衣兵十萬衆生諸考吏察正之
天西辰君一人赤衣裳兵士十萬人主收考
召正炁所主大宫時
頓治功曹左右功曹五人官將一百二十人
主治田宅吏觧考主之
察炁君治名山宫主收考諸祭酒飲食肉淫
佚者主祭殺之
四明君五人官將一百二十人勑祭酒治舎
炁不安穩主禁下正炁觧法考分别清濁正
炁
國三考白兔君官將一百二十人治駱城室
治中鬼亂考召師罪過下此神爲師馬天下
切分别官吏兵解罪師過
畢女君一人官將一百二十人治仙室主解
祭酒犯録上禁忌飲酒食肉行輕重於民間
姦淫通之罪皆使無它
國三考白巽君一人官將一百二十人治駱
城室主治中惡犯考吏罪過分别釋玉解考
君
察姦君一人官將一百二十人治名山室主
祭酒犯録飲酒食肉民子淫盗解之犯
　籙可用移從吏主營護某家男女釜竈六
畜移徒出宅開通無它却十二辰禁忌
　　　護蚕滋好
恭食君官將一百二十人治明系室主萬民
養蚕卧起齊光澤滋出以系如意供食君將
一百二十人治天禄宫主爲萬民蚕徤食解
好中神男神女玉男玉女素男素女玄男玄
女養蚕
滋母温室新婦等各二十四人合下誥詣某
蚕室中温暖之保護令滋好同收𢇁萬倍無
有傷之
　　　田作𤓰瓠
田作種種當啓所部署宫四野五野七野都
平君城山川祇稷社召▲亢白蚕君主
保五榖苗莖滋好結子成實收入萬倍九野
君官將一百二十人治地盡宫主萬民田作
求利蟲兒不害鹿走得百倍
五榖君官將一百二十人治大水宫主萬民
五榖
草易理苗莖滋好收深猪熊疾蟲蝗群精消
之收穀百倍天田君官將一百二十人治地
房宫主萬民種禾令收大得之
五田外田九野都平君自營歳終田作五穀
今爲俗有異詭馬谷一斛以爲勑信
五千王君官將一百二十人治九水室主萬
民田作手法
六畜君官將一百二十人治明堂主萬民主
𤓰瓠收子倍得無有死傷
　　　逺行萬里
萬里君官將一百二十人(宣祖/諱)治炁室主萬
民逺行萬里道里四通不逢禍殃
北馬君一人官將一百二十人治室房室主
將帥逺行不爲惡吏所得令輕身自行千里
明堂玉女千二百人衣白衣主逺民逺行萬
里不逢殃痾難主之
萬福君官將一百二十人主保萬民逺行萬
里道路滑利却死來生轉禍爲福收除殃殺
姓還無它思所意所所從心
　　　市買欺許
驛駱門監市君官將一百二十人治天市室
主收天下害鬼考治生殃屠沽酒開店賣與
百姓貧民𥝠行輕秤少升詐誕欺人主之
無上萬福君吏二十八人求五利金銀布帛
綿絹榖米錢物所思者至所索者皆得主治
招財求利北面昌盲君一人官將一百二十
人治北水室主水船人賦買重量大㪷賣利
詐誕都市不中考之
無上萬福君官將一百二十人主求五利金
銀布帛所思者得所願者成天河君官將吏
一百二十人治九江室主記録河伯勑水更
生爲休莫加月三輔之張三鈎三荀郷得
　　　叛道求還
化炁君官將一百二十人治赤免赤收叛民
某從使還得化属道不得稽遲主之
九㑹君官將一百二十人治還宅主從九天
召吏下方民令且化之属道主來之
九㑹君官將一百二十人治還室主從九天
考召吏收叛民户主來
　　　祭酒開心
夫子君官將一百二十人治紫微蓋室主男
女官祭酒心腹童蒙令之化聖使都却鬼語
玉仙君官將一百二十人治太素主女官祭
酒心腹童蒙令之化聖使知鬼女五經化炁
君將一百二十人治九竒室主祭酒童蒙令
自受敎使
炁治民若開心思明衆與有異請五星二人
官將一百二十人下注某身
請周天八極君左右隂陽明决吏十二人下
并某身隱意定志
　　　入山不渇
蓋天君官將一百二十人治道門室主請山
神師入名山道却神可在致山道玉女素女
主之
青城壽暦十二人赤綺衣主爲師長生一百
二十年方入名山
泰謂飽吏左右五人官將一百二十人主制
三尸令人不飢渇長生
王域行㕑君官將一百二十人治王門室主
令師制炁不食不飢可入名山不用粮精廣
神也童子
金倉君官將一百二十人治神皇室主致谷
食炁可入名山不飢渇同炁至仙官
制天君官將二十人治文人室主祭天官道
鬼號不别炁曆師祭酒得道下屯神分别主
之
天倚邦君五人治五辰室主師守中神願美
色好老更丁一日
天倚國君五人治五辰室主籍師五精守中
神還精美色丁莊
華景君官將一百二十人治白玄室主師入
山精思面七曰念面色土水上無還年不老
隂陽炁備之
　　　五瘟傷寒
計天君官將一百二十人治六丁室主收連
藉傷寒思炁歷亂
地官督炁君五人官將一百二十人治上文
室市中五瘟傷寒男子疾病
地城伐吏五人官將一百二十人治難室主
收治某里五瘟傷寒女子復連疾病
運炁解厄君兵士十萬辟斥五瘟傷寒功時
破殺之鬼五瘟都炁兵士四十萬人主收惡
炁五瘟傷寒鬼殺之炁
北闕九夷君五人官將一百二十人治大苗
室主收里中傷寒狼藉吏民被狂惑
北里太皇君五人官將一百二十人治行室
主收里中傷寒拔髮
咽喉翁天巿大夫君一人官將一百二十人
治成室(太祖諱/臣胤)生主治萬民復連傷寒絶音
不能語
振夫大兵十萬人赤幘天冠主收天下自稱
五色瘟病之鬼
百神炁君一人官將一百二十人治難室主
收天下五瘟傷寒鬼病人者
北闕九夷君官將一百二十人治天戴寳主
收市里傷寒病疾吏民披髪狂足忌罵言錯
亂
討天君官將一百二十人治六丁室主收疾
病時瘟毒之鬼若在船上得属者傷寒連病
相易五瘟之鬼
北城賊君五人官將一百二十人主治熱病
亡言語之鬼
北城九夷君官將一百二十人治滿室主收
船車傷寒相連歴疾病狂忽喉壅身災
北黒大機君五人官將一百二十人治大行
室主收五瘟傷寒時熱之病




正一法文經章官品卷之一
正一法文經章官品卷之二物九
　　　收萬精鬼
破逆君將一百二十人治漢仙室主百姓男
女病精魅中刑犯易披髮狂走還格因稱神
鬼語稱和言皆主之
天樂君五人官將一百二十人治五水室主
收治女子狂易披髮
奔走天地精君官將一百二十人苗林宫收
治男女按髮狂易之病主之
大角獄君官將一百二十人治五大行宫主
收天下有物萬精來着人者除滅之
髙脊君官將一百二十人治寄明宫主收天
下龍蛇災害人者
實地君一人官將一百二十人治文宫主收
考地上獸之精諸道行逆刼眞強病之
九天前司馬千二百人絳衣赤幘主收天下
木石之精魅
胡將軍千二百人各將胡兵士十萬人主能
收天地身稱爲道五龍之精考之
九諫君一人官將一百二十人治成信宫主
收天下自稱河伯水龍蛇之精病人者主之
北玄君一人官將一百二十人治皇宫主收
龍蛇精老虎精主之
三炁賜功君一人官將一百二十人治黄雲
室主收天下老䑕之精魅病人者主之
山秦皇老君一人官將一百二十人治地室
主天下崖石之精主之
旌明中徹君一人官將一百二十人治俗室
收天下萬物之精魅主之
明郎君一人官將一百二十人治安莊室主
收天下自稱妖精爲毒害諸精
天封大兵士十萬人黄衣收龍蛇之精狂歌
自爲之神主者
澤明都君一人官將一百二十人主治天五
平室主天下自稱考神蛇雀石草木精魅
廣老君一人官將一百二十人治倉室主收
天下鋒▲▲召之鬼主治百精
　　　主治顚癎
地黄君官將一百二十人治女顚狂病狂言
之𧵥絹榖
天門大營君官將一百二十人治太上室治
男女顚狂癎病主之
土陽君一人官將一百二十人治閬空主收
捐天殺馬癎病之鬼主治之
非門君一人官將一百二十人治安樂室收
捕天下八節十二辰能治顚病之鬼
地門君天營五人官將一百二十人主治女
子雉癎顚病
地星營星官將一百二十人治上靈室主治
驚狂之鬼
天玄關閉君一人官將一百二十人治星機
官主男女狂易之論
天樂君官將一百二十人治五九室主治女
子狂易被髪呼走之病
　　　治目病
左右青田君一人主典治目痛目痛令三日
除差鬼消滅
陽天君主治男女徽日之痛主治之除差
舟明君一人官將一百二十人治孔次室主
治目竇海出督十𡻕之病可治之
百玄玉女二百人持神方艮藥主治男子目
竇之病
大明君一人官將一百二十人治明堂治男
子目海生督十𡻕之病治之
注變君官將一百二十人治髙夏室主治目
病主治之逆注君治右室目病令人除差
明鏡君官將一百二十人治關陽室主兩目
睡子精視萬里目見形影知吉凶
日月君官將一百二十人治欣室主治吏民
目海生篤病十成治之
天厭君黒衣兵士十萬人主收一百二十人
并竈鬼令人生目之目今立差
天明君五人官將一百二十人治男室主治
男子左目生目之目今差面目上諸毒立差
地明君五人官將一百二十人治北室生男
女子左目之目今差
天癡君黒衣兵士十萬人主收一百二十人
竈鬼病人目生目主治差
明君五人官將一百二十人治北室主治男
女目痛今差
　　　治耳聾
天壽君一人官將一百二十人治仙貢室主
治男子聾十𡻕主治之
天鼔君官將一百二十人治大素室主治男
女子喑聾主治之
天尊君官將一百二十人治仙眞主治男子
女耳聾十𡻕不聞言語治之
　　　治齒頰喉痛
元計君左右二十四人主治男女齒今差
元和君官將一百二十人主治男女口齒頰
腫口中生惡瘡主治之
百吉君官將一百二十人治項安君至治之
齒瘡勑咽中癃治之
九焦君五人官將一百二十人治九節宫主
治男女口齒勑嚥中痛今差
天九候君官將一百二十人主治男子咽喉
腫痛舌強炁結主之
地八節君官將一百二十人主治女子咽喉
腫痛舌強炁結主之
　　　治解社竈
太上剪板兵十萬人主爲萬民收解天下一
百二十人井竈鬼爲人作精祟斷之
周天玉女千二百人赤衣三環角結主男女
百病竈鬼所爲
平神君官將一百二十人治陽照宫主收解
社竈未害人者分别之
無上太衡兵士十萬人主解星社來作祟病
者捉勑社神解放生魂還附之身中不得拘
攝永相去離分别鬼祟絶斷耗害除劫湏散
之
主法君五人官將一百二十人治五姓宫主
治男子面身體生瘡癰犯十二訾
竈大玉女千二百人赤衣收一百二十人竈
祟病人者
　　　主解蟲䑕精怪
三炁陽無元君官將一百二十人治黄靈室
主收精怪之精
南山白虎將吏主收除宅内群䑕犯害驅離
無令留停
　　　治劫殺注
無上化不君兵士十萬人收一百二斗注鬼
殺炁却死來生主之
無上萬官君兵士十萬人收地上逆滛注炁
消滅
無上平天君兵士十萬人主收天下一百二
十人殃注鬼殺在人身中者消㓕之
部吏赤天道室考騎老逆將軍二人太君二
人都官從事老對殺君各有種數千人不營
守某家保護男女若牙身中除去死籍更迎
生名捕死者某死生注清濁之炁破殺尸殃
之恩得老稚正法髠笞五百斬殺有罪死合
平復連更相牽引
　　　治解牢獄
尊神斬斧疾湯部君又請顚倒將軍絶斷將
軍出囚出魂將軍收炁出炁將軍出徙囚繫
將軍收符拾傳將軍合下速爲解脫牢獄效
　　　治蛇蚖五毒
山夷君官將一百二十人治令倉室主收蚖
蛇毒蠱山中萬獸虎狼精毒炁殺消滅之
先生君一人官將一百二十人治神水室主
爲萬民醫治蛇蚖五毒精殺不得行主收
某身中五毒之鬼虫蛇嚙人毒入腹中毒炁
不行令差之
天上白蛇君三十九人收萬民爲蛇毒之鬼
所中便得炁不行
　　　治腫癰䑕漏
地八節君官將一百二十人治大丹室主治
女身爛喉腫各強炁之病
白玄解激君一人官將一百二十人治隂明
室主治女晨夜音喉翁惡赤治之
地天冡君官將一百二十人治九漢室主治
女子得瘤疽下血主治之
天覆君五人官將一百二十人治周星室主
治男子頸翁血主治之
九天九病君官將一百二十人治下塚室主
治男子喉翁舌強主治之
省炁君官將一百二十人治七靈治萬民翁
癰脆水病主之
天覆君官將一百二十人治周星主治男子
頸癰夜下血䑕主治之
九天候君官將一百二十人治下塚室治男
子喉翁舌強繫絶主治之
地覆君官將一百二十人治九候室主治男
子頸瘤癰顆下血䑕漏主治之
侯君一人官將一百二十人治井室主治女
子翁舌病主之
地八節君一人官將一百二十人治五星室
主治男子手足癰疽乆病不差魂魄拘繫者
　　　治風痺痿
赤舌君官將一百二十人治上俗室主治女
子大風治死飢今差
黒炁温水君官將一百二十人主治女子大
風死飢病主治之
起炁君五人官將一百二十人治安平安主
治人痿跛偏枯主治之
天水君五人官將一百二十人治上俗室主
治女子大風病邪主之
起地君五人官將一百二十人治上三千室
主治女子四肢偏枯痿黄令差
交路君五人官將一百二十人主男女苦雨
肶上炁風痺兩脚上不隨疼痛不能行歩
　　　治乆病淋露
五佷君官將一百二十人治乆病淋露當骨
消定痛水邪㓕百病痛
七政君官將一百二十人治陽室主天下隂
陽官吏病稽留令差主治之
白玄宅炁君五人官將一百二十人治太眞
室主治女子十𡻕落病連𣾰收骨治之差
主君官將一百二十人治玄胎星主收捕某
身中携病之鬼着床卧來爲精屯稽留不差
者
　　　主治瘧病
倉母君五人官將一百二十人主治男子瘧
病之鬼作沉重主令消㓕之
中室玄武瘧吏嬰兒一合下并力主治男子
瘧病鬼令差
　　　治男女百病
地戾營君五人官將一百二十人治上室主
治男女百病之鬼令差
經官素女千二百人同還結忌主固治男女
百病令差
天地強亂君一人官將一百二十人治正室
主爲師復連痛炁暦禁錮之鬼
按摩君一人官將一百二十人治陽明室主
治男女四肢疼痛主治之
犯天正亂君一人官將一百二十人治端正
室主師治人之乆病不差炁錯不同主之
魄天君五人官將一百二十人主治男女病
關節令差
頸無禮君功曹五人官將一百二十人主治
男女腰膝病治之
蓋化司侯君三祖九和主人吐病令差
蓋地司侯君三祖九和主解治之吐病之鬼
八風周害君吏一百二十人主治君病一目
治男子百脉病
天君隂陽林君官將吏左右一百二十人治
男子黄疸病
九向北海君主治男子病水之鬼令立差
太隂君一人官將一百二十人治蘭室主治
男女驚病之鬼
九河北海君官將一百二十人治河元室主
治男女病小腹之痛令立差主水能前醫所
不治者
天官五行君官將一百二十人治大比丘平
室主男女吸咄不能匡義腹中痛令立差
地官五行君官將一百二十人治太室主吸
咄不能飲食匡義腹中痛令立差
天官五行三五七九君官將一百二十人主
治男女隂暘閉塞不通利腫痛生瘡主治之
九河君官將一百二十人主治男女大小便
不通主治之
封離君十二人主男女心腹痛臍下便拘急
激滿帶下十二之鬼主之也
省玉君官將一百二十人治七令室主治男
女頭脊腫痛生瘡令差
𧵥巨炭𥿄筆等官君五人官將一百二十人
主治男肩臂手腫令差
天傾君官將一百二十人治五炁室主治女
子下赤白晝夜不止十二病絶嗣
言生君官將一百二十人治安樂室主天下
雲中一百二十神三十六主病某心腹背脊
四肢骨節戴眼吐沬口禁驚掣之鬼收除之
赤選君五人主攝四面八方之鬼
嬰向君二十人主收食雲中閉一㓛消滅
剛強吏兵主典治雲中所病之鬼主爲某身
收掠除十二時鬼消除之地灰榮感五人官
將一百二十人治太上中室主治某身所苦
雲中病滅之
石明君官將一百二十人治執治室主誅除
符病飲食精魅之鬼爲某收捐邪鬼主立解
除之
朱都主官將一百二十人治蘆陽室主天下
萬魅百精災某身者收邪鬼等病者爲某摧
滅之
　　　保産生胎姙
陽炁君官將一百二十人治經室主保女子
産解易兒時出母子無它留難
聽敵君官將一百二十人治平害室主爲郎
差女性受命令懷姙無它主之
嬰兒乳母吏主乳某胎兒使調暢交好
護胎吏主護某胎成日月成滿堅固受炁
萬産醫吏輔易某身使差速易母子端正度
脫無他
考召考官吏主收解宅内四面土炁破射妨
害殺炁消滅身無宅胎姙安穩
期文君官將一百二十人治小仙室主女子
産乳難子横胎中病風面以時下之
　　　主治雜病
白玄炁君一人官將一百二十人治父王室
主治大子落病主治之
四明君一人官將一百二十人治下食室主
治男女死飢病主治之
夫玄君瑩官將一百二十人治含威室生渴
男女消渇羸格治之
男陽君一人官將一百二十人治河倉室主
小兒厭赤陽黄常淋露三年主治之
嬰兒君一人官將一百二十人治河倉室王
小兒厭赤陽常淋露二年主冶之
天靈天童君一人官將一百二十人治髙平
中室主扶凍
東王陵君五人官將一百二十人主治逆炁
令差
太衡君五人官將一百二十人治凶至室治
男女過地星路吸咄主治之
督金君官將一百二十人治盧黄室治男女
幘微露之踵主治之
救欺君一人官將一百二十人治倉明室主
治百姓破墮不利救護之
解患君官將一百二十人治下倉室主爲民
解宅破墮不正者主之
南上君官將一百二十人治食果室主開主
門蓋人壽長令短三日差去非痊不得病
人胷脅天昌君黄衣兵十萬人主爲收除宅
中一百二十人殃怪中外𦍙殃十二刑殺之
鬼來作惡夢怪病者除之
東明大夫君治天帝室道來(宣諱/上字)三風隨惡
精痊留病主治之
　　　治衆疾病
老毒君官將一百二十人治赤白室主收千
二邪因及逆不正之祟鬼
中央天兵士十萬人赤幘君主收捕緒帥行
刑及返逆不正者
九天九丈人兵士各十萬人主治地留室主
男女十嵗淋露病下此神收察中牢獄
地五行君官將一百二十人治木室主治女
子同帶下癖淋露咄吸並主治之
天五行平君官將一百二十人治丘平室主
治男過下淺癖淋露吸吐主治之
三祖君天翁祠母五人官將一百二十人治
消各祖山室主父隨所在
天功君左右王侯各二十四吏治男女色美
主治之天官隂陽狄君官將一百二十人速
炁吏左右七十一人主治嬴病
右續令天三人即千船治急病攻心欲絶主
治之
扶清太一公華蓋君二十四官將一百二十
人治三侯室九狂心膈
扶清後部司馬和夏君八十四人官將一百
二十人主心府
　　　治收邪師
扶清東主𪌏君官將一百二十人主治逆氣
令差
赤師君一人官將一百二十人主治女子隂
門中下血絶子帶下十一時病主治之
太主星君一人官將一百二十人主治逆氣
令差
天中國大兵四百萬人主收捕送炁瘴炁
天上東海赤天内君百萬人主收一百二十
符即飲食之鬼
　　　治收糴鬼
赤天萬靈君一人官將一百二十人治陽水
室主收天下大逆不正之鬼考治之
蓋天大考將軍十萬人主收捕天下飲食横
行鬼賊爲人作精祟病人者收治之
髙麾大鼓五湖將軍及甲逆鱗兵士四十萬
衆生收捕故炁逆鬼行凶者
無上黄周君兵一百萬人主收此時司命強
殺人之鬼收之
無上中國大兵士四百萬人主收除邪氣妖
鬼
北都君官將一百二十人主收太𡻕將軍飲
食之鬼
無上四開君兵士十萬人主收破萬炁十二
逆之鬼
太上督天兵四十萬人主收自稱皇天上帝
之鬼
北上君官將一百二十人治天留室北斗七
星精共時十二殺
大傅君官將一百二十人治西平室主收某
家符廣鬼賊上頓人家作狀主責求飲食作
害者
太平君官將一百二十人治北朔室
中官君將一百二十人治陽春室主收天下
六丁六甲之鬼責民血食之鬼
北平五門君官將一百二十人治朱陽室收
自稱天地父母從民責飲食之鬼
北曹五千君官將一百二十人治朱陽室主
收天地父母從民責飲食之鬼
玄天君官將一百二十人治北都室主收大
𡻕將軍從民求飲食者
赤王君官將一百二十人治天北室主收北
時司命從民取食鬼者
北天君官將一百二十人治主室收天下自
稱五帝飲食之鬼
九炁君官將一百二十人治七徹室主收天
下身稱天翁從民求飲食之鬼
靈官官將一百二十人治戒室忌主收自稱
皇天上帝飲食之鬼
天願白候將軍兵士十萬人主收自稱天地
水三官萬道逆殺鬼考問人不得從民求飲
食
收考天地破惡大炁兵百衆生主收天下萬
民二千道千鬼
百靈君官將一百二十人治平天室主收天
下五色蟲毒之鬼
無上九天丈人中堅大兵百主收自稱千二
道鬼
天罡大五丁君兵百萬人主收符破廟多怨
坐席血食逆鬼考責藏不得令脫
玄老大將軍十二人官將一百二十人主收
三官逆炁稱神道也
無上無土君五人官將一百二十人主捕收
天下衆老之精糴神兵稱官▲號者又請上
千師萬聾聖鬼殺消除之
　　　治喑啞
百舌君一人官將一百二十人主治喑啞不
能言語領炁吏平定身中治舌痛
九炁蜚舌君一人官將一百二十人主治男
女乆病咳嗽
　　　主治男女解罪
辭曹君官將一百二十人治仙里室主責疾
者辭語男女大小心化自欺過手罪差
素赤君五人官將一百二十人治赤虚室主
治男女百病所苦造逆思過改愍復差
白素君五人官將一百二十人冶和陽室主
治女子百病所苦告道思道更攺心腹差
天渇者萬二千金爲祭酒男女吏兵文世其
羅過即受此神
陽先君一人官將一百二十人治陽食室治
天下男女百病取在苦心神思道即差
隂先君一人官將一百二十人治陽食室主
治天下女子百病取在苦心神思道即差
天倉君一人官將一百二十人治天溜室主
天師連暦當下此神兆民病不欲者醫治之
　　　主治解呪詛
述炁君官將一百二十人治素室主病者中
刑犯萬國被禱閉固犯易主刑禱
八卦玄天君官將一百二十人主收一百二
十刑固之鬼全被呪詛病積日不差羸嬰着
狀思道者復不差請魁𩲃吏一合下主收某
身中之呪詛盟要惡逆之鬼強絶之魂魄道
不理者鐡釣其分持天丁甲六千鐡杖打殺
無令得脫晨被刑禱病呪詛與人相憎戾相
𡜍妬有二心分居異處校計不同首以除差
詳破𦍙君一人官將一百二十人治在山室
主天下男女解此鬼令人病者愈起若爲百
姓取厭固不利人者
天田君官將一百二十人下收捕隂差了𧵥
市二十隨輕重
正一法文經章官品卷之二
正一法文經章官品卷之三物十
　　　主斬草
二部君官將吏主爲辟斥𡻕殺月殺日殺時
殺葬送斬草
　　　收葬送塚墓鬼
太隂君官將九地君將某君將等各二人官
將一百二十人請舉工監作一合下主監臨
葬送
葬送君將吏兵一合下主營護道士所發起
居葬送之鬼
九玄察炁君宫將一百二十人主治西驛室
主收天下葬埋之鬼爲精祟者
太白中陣明皇君官將一百二十人主收捕
禁塚一切之鬼各令伏匿葬埋後請復還治
也
左都侯君官將一百二十人治太清元室主
收天下兵塜鬼絶墓丘丞墓相塜中二千石
爲祟病人者
漢明玄君官將一百二十人治五俗室主收
室墓鬼
九甲君官將一百二十人治九坎室主收天
下民間石開葬埋上啼哭衰麻合客令無禍
事疾病
大言君官將一百二十人治母渠室主收天
下萬民葬埋後有疾塜訟之鬼主之
地畜靈宫將一百二十人治廣靈室主收塜
堠墓卿石祅鬼
太玄君官將一百二十人治母渠室恍愡妄
走下治之不差收塚葬送逆順鬼塚訟之鬼
造功吏一合來下營護發䘮處道路不得阻
遏
九天君官將一百二十人治地里室收天下
萬民葬埋收勑十二月建墓鬼解土謪
九地君官將一百二十人治茂里室主收天
下萬民葬埋收勑十二月建十二月墓鬼解
求適主葬埋巳訖續得疾病塜中有訟連禍
郷邑者
大神人君官將一百二十人治其室主收移
從繕治作塜日食禁忌之鬼
章驛君官將一百二十人治泰請室主收主
墓絶墓神丘丞墓伯塜中千二石爲民作精
祟者
九徳君官將一百二十人治越性室牢帥塜
五害不利不到墓養命之鬼
赤玄君官將一百二十人治少陽室主收天
下諸墓耗鬼
秦關得明君官將一百一十人治少室主收
天下自稱刑謪之鬼
素車白馬君兵士十萬人主收十墓鬼將軍
比考之
破逆君官將一百二十人治漢仙室主收萬
民洲墓狂𦍙之鬼精
陽方君官將一百二十人治天門室主收天
下諸墓功太𡻕大將軍太玄眞符攝下女青
詔書主之
　　　塜墓之鬼
演豹君五人官將一百二十人治五諾室主
收天下墓鬼
河伯河水使者十二人後事小郵驛馬故行
主收捕塜墓男女之殃𦍙
太黄太極君符下女青詔書地下二千石泰
山二十四獄主收塜墓之鬼
太素太始君五人官將一百二十人一合下
符攝地二千石女青詔書丘丞墓伯十二塜
鬼
無上髙蒼君兵十萬主收先祖五墓之鬼來
着子孫者主之
　　　主土公鬼
制地君五人官將一百二十人治冝泉室主
收天下髙卑太𡻕行年本命上土公之鬼
制地君官將一百二十人治地里室主收天
下土公之鬼
九德君官將一百二十人治水室主收天下
土公之鬼
安石君官將一百二十人治玄黄室主收天
下諸山獵精土公之鬼
　　　主土炁鬼
剛武敢徤君吏一合下部將軍吏主收捕天
下土炁之鬼
天匠君官將一百二十人治垂室主作營鎮
收十二時役使主四百功禁忌之鬼
仙官激炁君官將一百二十人治四川室主
收百功禁忌之鬼治起土方丈舎東西傍主
之
揚方君官將一百二十人治天龍門室主收
太𡻕大將軍十二月建土炁
安玄君官將一百二十人治丙午室主收捕
天下水土公之鬼
平石君官將一百二十人治南犯室主收天
下髙卑土公一百二十人禁忌土公逆鬼
　　　主井竃鬼
太上前校大兵四十九萬人主收一百二十
井竈鬼
　　　主治竈鬼
無上監炁君兵十萬衆主收竈伏龍形德殃
注竈祭耗虚鬼
鑪火玉女千二百人赤衣主收一百二十竈
鬼中伏炁
漢明地黄皇君官將一百二十人治理室黄
門主收天下自稱温竈靈之鬼
　　　主移徏宅合
都邑大神君官將一百二十人治其却室主
收天下萬姓娶移從架起宅舎繕治蓋屋制
正月食禁忌之鬼
縣邑君官將一百二十人治其却食室主收
移徒宅舎
仙官昌息一人官將一百二十人治食逆室
主收天下萬民移徙繕治作舎治墓令人福
利
土地里域君官將一百二十人主移徙舎官
將軍主天下萬民作舎移徙
昌落君一人官將一百二十人治城昌室主
收移徙太歳大將軍
玄都君一人官將一百二十人治北都室主
收天下解五部將移徙故炁
　　　主吏居宅
救▲君官將一百二十人治倉明室主收百
姓破隳居宅不利奴婢六畜主收護之
天玄君官將一百二十人治安關室主萬民
舎不可居利宅收諸鬼災炁怪主之利宅
天陽君一人天休君五人官將一百二十人
治扶君泉室主收宅中衰耗不利牛馬六畜
下此神保護令盛好不復死亡
頻元君吏功曹左右官各五人官將一百二
十人主解諸考謪令室宅安穩
解患君官將一百二十人治倉室令主爲人
民解宅滳破不止者安利家居
赤沙君官將一百二十人治南昌室主收天
下五蠱六𩲃之鬼百二十凶吹入宅舎利之
天官君官將一百二十人治安洋室主民人
宅舎不可居收攝殺炁百怪之鬼
仙官計平君官將一百二十人始赤水室主
收宅殺自稱刑宅破鬼諸繕治君將吏兵各
一合下在郷里中監察助某起治事訖三日
一時無他言舉遷
始陽平君官將一百二十人治七俗室主收
河龍七獄吏宅殺鬼
青帝君官將一百二十人治靈明絳匱宅主
收天下萬民舎虚耗
北始道元君官將一百二十人治靈明室主
治萬民破貴亡賤有不利者主之
　　　主嫁娶
釀泉君官將一百二十人治白玉室主飲食
賀慶和合神炁之主
左右冝春君官將各一百二十人治正陽室
主收天下嫁娶時鬼爲人作精符命相尅之
左右冝春君官將一百二十人治隂陽室主
收天下人民嫁娶時鬼爲人作精祟者稱符
命相尅主之
日月君一人官將一百二十人治隂陽室主
天下男女嫁娶舎客主利合男女竟年壽
天處君官將一百二十人治五衛室主萬民
嫁娶娉合尅制四時鬼合符命令有貴子
玄來君一人官將一百二十人治冨女室主
天下男女嫁娶令妻夫致二萬𡻕延年嫁娶
吏一合下主萬民嫁娶監臨營衛使其安穩
歌樂君一人官將一百二十人治隂陽室主
收天下萬民嫁娶飲食合㑹賔客成生和合
男女皆令喜𥬇符命益傳
九炁玄機君官將一百二十人治中庭室主
收移徙嫁娶時鬼病人者主之
赤靈君官將一百二十人治激室主治天下
萬民嫁娶時鬼主之
歌唱君一人官將一百二十人治𢖍室主萬
民嫁娶㑹合得冝令有男女
左右宣奉君官將一百二十人治陽歸室主
天下萬民嫁娶時鬼主之
天陵君官將一百二十人治五𢖍室主萬民
嫁娶娉合時合有貴子主之
仙官昌樂君一人官將一百二十人治地威
室主收天下百姓作㕑食護之
天貴黒衣兵士十萬衆生立收一百二十人
時鬼嫁娶廻彺言語
請素白玄明官將一百二十人治部城室主
解天下女子嫁娶生命在天年𡻕星逆鬼之
中有若嬶鬼妬神醜宿惡星拘刑鬼天懸尸
六害肌骨刑禍不冝翁姑夫子者主收之
中室敢徤吏左右隂陽嫁娶吏千二百人主
收捕九室炁主嫁娶
九倉君官將一百二十人治目還室主收天
下嫁娶飲食合㑹生成和合男女符命年壽
玉暦君官將一百二十人治九天室主解天
下男女嫁娶年命在天年𡻕星之中不冝夫
妻少子孫者下此神保護之使年長相冝
北平君官將一百二十人治群城室主解天
下嫁娶不冝姑翁生命在天年𡻕星逆鬼之
中各有𡜍鬼妬神醜宿惡星懸尸六害胞形
骨消不冝子孫者下此神保護之使命長相
冝
天大夫君官將一百二十人治五行室主收
萬民嫁娶聘令制使得倍收
五榖君官將一百二十人治大水室主令田
五色禾苖秀好令少草一畒得百斛辟蟲䑕
熊兎猪鹿令不犯害水旱和適主之
地畜君官將一百二十人治四明室主民人
種𤓰瓠茂好倍得
天甲君一人官將一百二十人治地户室主
民禾谷令無蟲䑕主之
無野君官將一百二十人治地盡室主萬民
佃求利無蟲䑕耗不害收得百倍


正一法文經章官品巻之三

















正一法文經章官品卷之四物十一
　　　主蚕桑(附時鬼符/命有貴子)
山澤君官將一百二十人治隂陽室主天下
崖蚕自天父母蚕
供養君官將一百二十人治天系宫萬民男
女喜生蚕令解耗有倍得
仙官玄女玄男神女神男玉女玉男素女素
男等吏養蚕絲綿吏合下主爲萬民將養蚕
辟斥蟲䑕皆解好
仙官玄女神女玉女素女玄男神女及諸君
丈人官將各一百二十人蚕室主蚕吏營衛
令去蟲䑕令蚕伐耗神男玄女主採桑餧玄
女主簿素女主蠒黄白分明
玉竟君五人官將一百二十人治倉室主男
女犯天年𡻕君逆炁不冝妻子者
天竟君五人官將一百二十人治洛䑓室主
解男女違犯天年𡻕星不冝夫妻者
地竟君五人官將一百二十人治洛䑓室主
解男女違天年𡻕星不冝子者
開天元君五人官將一百二十人治食室主
解男女犯𡻕星使冝妻子安穩
清廉考召征伐君吏主收嫁娶時之禁忌媚
固𡜍妬之鬼
　　　主田種
天林君五人官將五人各一百二十人治民
人田種五谷令倍收
地林君五人官將一百二十人治四相室主
治民人田種下谷倍得
天田君官將一百二十人治北門室主民人
種作苗稼辟却蟲䑕令好有倍利
二炁陽元君官將一百二十人治黄雲室主
收蟲䑕犯暴之傷田種所部置田四野七野
九野都平君城神山川社稷神君護某稻禾
榖令熟美好無令損害辟斥蟲䑕𡻕冬入増
倍以爲効信
五千玉君一人官將一百二十人治九水室
主民人田作令苗秀好
　　　主六畜
秦皇太元君官將一百二十人治地玄宫主
民人六畜令増息
天僕君官將一百二十人治休行宫主萬民
養六畜令日熾盛不死亡傷主人
秦皇定炁君官將一百二十人治九地室主
民人養六畜不成不茂令使増息
赤玄天北水井君五人官將一百二十人主
治天下六畜牛馬皆使𩔗蕃息
黒小騏君官將一百二十人赤靈君主天下
牛馬六畜疫病之鬼收三十六精祟欲畜養
生馬猪牛烈色數啓百蟲畜收王相官將一
合來下令其蕃息
　　　主漁捕
太治官請主厚君吏一合下收捕故炁飲食
之鬼漁捕射獵各各慈心不相侵害
太河君官將一百二十人治九江室主絶録
河伯勑水吏主爲捕獵人主慈愍心棄釣焚
網
别求宅利天河君官將一百二十人治九地
室主民人汙池藕葦芰蕉求得萬倍
主人九河大漁君官將一百二十人治玄谷
室主萬民汙池使四面魚鱉各得其性不爲
精害人
水却君一人官將一百二十人治河龍室主
天下萬民汙池沼渚一切水族捕十二目精
鬼怪營護部界
　　　主賈巿
天巿君官將一百二十人治珮室主治天下
諸巿召考官稱詐小秤小斗不正入勑巿長
致理民主之
地面昌上君官將一百二十人治百水室主
天民乗舟車販賣賤交貴貨重金小斗固不
利人詐誕都巿不中之人
無上萬福君吏二十八人主來冝五利金銀
錢絹布帛𢇁綿谷米所思皆黄生主之
驛騎門監巿君官將一百二十人治天巿室
主天下諸部惡鬼考治生坐列屠沽開廬作
酒者百姓貪民侈利輕秤小斗詐䛘欺人從
民飲食者考之
朱廬君官將一百二十人治太元堂主天下
金銀鋼鐡錢物不變化欲求金銀銅鐡下此
神
　　　主百禍治生
田蚕吏兵營護收得百業盡成都巿監察考
召君官將吏兵一合主天下萬民百估治生
令得主之
求利百福君并合屬將吏生王道炁一合下
主民人百病求欲皆得
　　　主行來出入
明星玉女千二百人白衣主將正一逺行萬
里不逢禍害災厄難主之
受南奉君官將一百二十人治天倉室主令
師出來不用衣粮萬民自來溉食之
萬里君五人官將各一百二十人治九紀室
主將帥正一逺行令無獲難禍害道里四通
千里外營護無它主之
萬里君五人官將一百二十人治引炁室主
止一及萬民逺行不逢禍害以自營護乃行
天奉君官將一百二十人治天倉室主師行
不持精用萬民未漑
道上三玄四玄四始甲子諸官君三十六官
君亭傳客舎瑩署注鬼主行來出入有取至
諸天馬君一人官將一百二十人治石房室
主將帥逺行不爲吏兵所呵令人身體輕便
日行千里不用粮
主逺千里君里將一合下主將送天下萬民
逺行營護無令它憂
千里君官將一百二十人及佑護將君萬福
丈人等一合下主營護逺行者
　　　主解囚繫牢獄
青倉君一人官將一百二十人治豆行室主
罷厭官怨仇刑禍令各解散消亡不作
天諸室主天獄精君執事吏諸獄君屬之
文書監察君官將一百二十人治九天諸室
主天下獄注吏諸獄屬之
冠帶君官將一百二十人治五明室主解萬
民犯事繫在牢獄下屯神令繫者易得解去
魚國玉女三千六百人被髮持蠱趍解官事
上千二百刑禍却止之
尊神斬斧或陽部君主解囚繫牢獄令得解
散顚倒將軍破水將軍絶繫將軍收符檢傳
將軍主脫厄難囚繫牢獄令得解散
　　　主解官事
都星君一人官將一百二十人治青蓋室主
解官事
仙官玉女千二百人主喚天生炁吐精能制
解官事
　　　主縣官口舌
大小熒星戰闘兵龐咄律君反君逆解兵衣
鐡復刄下營護民人縣官口舌
南鍾天星君五人官將各一百二十人治石
仙室主收攝百姓縣官口舌吏民惡逆之者
令心玄同
　　　主官事怨仇
天願君官將一百二十人治青蓋室主官事
怨仇主人八關君
地君五人官將一百二十人治西宫主逐捕
女子劫掠人夫痛心令自還本主
　　　主收盗賊令還
　星君一人官將一百二十人治各逆宫主
逐捕天下萬民盗賊不亡主之
日月大兵十萬人赤幘紅衣主隂陽爲漢困
追捕千賊惡逆主之
日男千二百人衣赤衣主捕天下盗賊怨仇
萬民爲惡逆者主之
百姓君一人官將一百二十人治和山宫主
天下民人心腹正戻盗取劫抄奸好主之
東西太白君官將一百二十人治九天乾宫
主天下郡縣郷亭里域萬民劫掠奸好謀殺
戾便罪考蔡之
五陽君官將一百二十人治門宫主男子不
翼祖諱劫盗萬物罪不正收之
三哭君官將一百二十人治玄都宫主捕天
下逆人
西方大將軍一合下爲天下萬民逐盗
摇天動地君九炁君兵五十萬衆生收地人
逆人盗賊相掠亂者
承天大兵十萬人赤幘天冠朱履主收百姓
男女更相劫掠一人官將一百二十人治蜀
下室主解吏民制官事仇怨刑禍口舌却召
之
四願君官將一百二十人治陽蓋室主解官
事怨仇主之
　　　主口舌誹謗
無上清玄君兵百萬衆主收萬民爲人作口
舌呪詛罵詈蠱人荼毒之鬼
無上百福君兵千二百人主收諸人思作諸
禍變口舌炁人精主之
地官王女千二百人衣五彩衣戴通天冠主
收地炁吐精沐制刑禍口舌清靈六種
五經君一人官將一百二十人治北上宫主
絶口舌師正一民子不行口舌誹謗大道不
令人逢禍害主絶口舌
天皇君五人官將各一百二十人治萬仙室
主制百姓口變門收正其炁令萬民同心相
見
喜𥬇朱雀君官將一百二十人治浴平室主
護萬人令客飲食營陣聚衆乆令無怨惡者
制止口舌
南鎭六星官將一百二十人治含光先官主
收利百姓口舌萬二十禍變合萬人同心𥬇
喜
河北紀浴水周開逆吏送人役屯還正主收
口舌誹謗
城周越女兵三十億萬人主收口舌誹謗
天越女三十億萬主收口舌惡逆誹謗
越上君官將一百二十人治陽明宫收吏民
返逆誹謗道法欲令鬥者主收之
　　　主劫掠夫妻
天林天君五人官將一百二十人治百宫收
捕亡夫痛人必令自得
林杜君五人官將各一百二十人治男主劫
掠人夫妻痛必收予
自得姹里官一人官將一百二十人治左劉
宫主天下女子不謹輕遥逐夫即得之
歲星君五人官將各一百二十人治耗宅宫
主天下男子不謹掠人妻求逐人亡逐則得
之
𡜍星君官將一百二十人治左列宫主天下
女子不謹翼祖輕滛逐人亡逐則得之
禁天君五人官將一百二十人治南昌室主
逐捕男子劫掠人夫妻痛人必令得之
禁地君五人官將一百二十人治先宫逐女
子不謹殺夫痛人必不收之即得
上逐亡人君官將一百二十人治綱紀宫主
萬民奴婢逃亡追之令自得
天官五人官將各一百二十人治南宫主逐
捕男子劫掠人妻痛必令自還本主
措亂者無上督逆君兵十萬人主逐盗賊逃
亡令自來還
　　　主利征戰攻伐
啓將軍戰故遣吏請人庫二十萬人衆及揺
天動地無上九炁君兵馬恊輔十方衆及四
面眞官注炁君與同心兵士所同如意無令
毀傷
　　　主請雨
九江北玄君官將一百二十人治河天宫主
天下炁出風雷令符興雲日中下雨
天公明正炁君官將一百二十人治中天宫
主炁水風雷合符迅雲下日大雨
海日玉女千二百人衣赤衣持雲炁雨泉下
風雨制宴
河上眞人君官將一百二十人治北大理宫
主爲天下吏民縣官致晏雨
四洲九江君五人官將一百二十人治太山
宫主起雲雨水炁
九江九海玄君官將各一百二十人河宫主
水炁風雨合符雲日中下雨以爲効信雲下
雨主風雨靈䑓宫中
漢明君官將一百二十人主攝天雷炁名主
人宫中
小玄明君宫將一百二十人主攝河伯吕公
子三十六水帝十二溪女九江河平侯作掾
吏部水鬼興雲下雨
天河宫中九江北玄君官將一百二十人主
下水炁風雷合符沉雲日中下雨
太山宫中四水九谷君官將一百二十人收水炁
諸河伯水帝子三十六人下雨
太山宫中四水九谷君官將一百二十人主
起炁水炁
湖中玉女千二百人衣赤衣持雲炁水泉下
風雨制宴
　　　主晴
九江北玄君官將一百二十人治中丙宫青
節霖雨請晏主之
天翁正炁君官將一百二十人治内中宫主
月節上霖雨晏三日爲始効信主之
江上玉女千二百人衣白衣持天炁主捕九
雷精霖雨致晏
天公正炁君一人官將一百二十人治食明
宫主月節霖露雨水清晏黄昏白日請天皇
正一法文經章官品卷之四










