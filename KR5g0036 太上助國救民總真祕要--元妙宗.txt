#+TITLE: 太上助國救民總真祕要--元妙宗
#+DATE: 2018-05-12 10:22:12
#+SOURCE: github.com/kanripo/KR5g0036 master 99cfad18                
太上助國救民緫真祕要卷之一
　　　　洞幽法師元妙宗編
　　　上清北極天心正法序并驅邪院請
　　　治行用格
臣聞天心之法北極中斗之法也北極者天
之中極萬象之所㑹北斗者天之中斗萬炁
之所禀故爲天之心則其法本之於此也同
出乎正一之宗爲劾治之樞轄自昔饒君夙
著隂功簡在天意神付真籙受訣紫霄嗣系
遞傳其法遂明之于世若乃致召福祉祛息
邪戾統辨隂陽之理分𨽻幽顯之情事靡不
備法用簡要莫大於斯近世髙行之士助天
行化輔國救民尤尚此法其於施用功驗或
鮮者盖由傳受不該於精博學之未詳於至
術道力罔周神竒難備徒縈名實反何益之
於事哉臣謹將本法兼祕授口訣摭集符印
歩綱躡斗旁通之要盡其隱奧闡未明之㫖
略已見之文貴在行持曲逹元妙庶於流演
津利無涯矣
　按律天心正法太上祕訣凡傳授須按年
　限告明科典之式真靈報應之驗乃可施
　用不許妄授違擅科禁犯者不唯神氣不
　行又有幽顯考罰殃咎非輕其傳度自有
　典儀具於後卷學者宜以此審知耳
　　　祈求禳請
一國家祈求雨澤或久晴不雨或螟蝗災蟲
　爲害人民災傷妖星照臨分野或邊冦侵
　境陣敵臨尅蛟龍水怪漂蕩人物傾覆舟
　船如此等𩔖事無巨細並用飛奏
　上天請天兵誅滅及申諸天星府五嶽四
　瀆四海九江龍神牒本屬城隍山川道路
　合屬地分及六丁六甲雲雷兩部須得當
　任掌首靈司或民庶投狀稱說某界内爲
　某事已於某處開建道場壇席恭俟感應
　後當修設大醮以謝
　天恩具狀保奏差來吏兵還治進爵加秩
　以爲効信務要精誠克彰靈應若或懈慢
　則四司彈紏三官考録有違
　天科罪當不赦
　　　癲邪鬼祟
一治癲邪鬼祟先取本人詣實文狀據其事
　理合用申行去處先劄付本家司命五道
　土地次牒所屬州縣城隍或奏本部兵將
　收捉或用奏
　上天建立天獄收捉鬼祟凡申發文字及
　差兵將先用賞設訖方給帖牒關引等付
　之案令奉行次給符水與病人吞佩蒙恩
　之後再用賞兵及修設齋醮謝天以答靈
　貺(其齋醮法信量貧富豐儉爲之如委實/家貧不能辦者師爲代備之若富者蒙)
　(恩之後鄙恡財物不修報謝有昧/兵將之功即反招殃咎難以禳解)
　　　山魈精怪
一山魈精是五行不正之精詐稱賢聖私通
　婦女起水放火抛擲塼石引弄六畜變現
　光怪依附生形晝夜遊走驚懼人口一切
　怪異先詳看狀詞情理切害者咸依上條
　飛奏
　上天申某嶽借兵或牒本處城隍其所用
　法信賞一如上例
　　　傳尸復連
一斷絶傳尸復連解呪詛等並先取本人狀
　詞稱爲某人所患某疾本家曽於某年月
　日某人因此疾亡或後來又因此疾亡幾
　人須一一具亡過姓名或曽作甚功徳追
　薦未退即當飛奏
　上天及申東嶽乞移牒地府給假差人押
　赴某處生天臺露迹顯現聽受經法當建
　黄籙道場幾晝夜沐浴化衣設食受戒焚
　龍童子傳
　太上救苦真符拜奏章表立名追薦齋畢
　差四直使者齎劵驗壇牒押亡人下地府
　計㑹功徳司及生天案官吏與依例受生
　後賞兵訖下㔶盖法永斷後患及付符水
　與病人吞佩若頻夢先亡來爲禍害附著
　人體指說事理若非外鬼當須功徳薦助
　生界凡係同親尊長及從房骨肉爲祟亦
　用追悼可得存亡共濟患害不興事訖謝
　兵一如上例其呪詛如有因此死者量力
　貧富合作功徳拔贖訖次行申奏止絶呪
　詛之處干繫符廟不得舉行須管永逺斷
　絶
　　　遣治瘟疫
一發遣瘟部鬼神傷寒熱病𤺋豆赤眼口瘡
　五瘧寒熱狂邪瀉痢等病服藥不退祈禳
　不應者先取本人事狀詣實申牒劄付所
　屬或飛奏
　上天令修醮謝罪懴雪過犯方給符水吞
　佩牒十二年王收攝先行毒藥毒氣不得
　傳染家門仍以靈符鎮斷及下㔶盖法永
　逺不患瘟病仍須賞兵餞送瘟部鬼神逺
　去事平之日醮謝
　上天以答恩祐
　　　祈請嗣息
一祈求嗣息若人婚娶多年不生男女或乳
　産不育或多女無男或㓜年早夭盖爲六
　害相刑或值孤辰寡宿或先縁積惡嗣續
　難成凡似此𩔖當具夫婦生年月日時飛
　奏
　上天及申監生注生案仍申東嶽特與注
　一男與某人仍付符與吞佩須令預作功
　徳及修聖像之事伺候感應蒙恩之後當
　設齋醮以謝上真所賜之恩
　　　禳謝災病
一禳災悔過連年災害困苦牀枕藥食不療
　祈告無驗或值星曜照臨或𡨚邪尅害或
　犯土司禁忌或先縁見世業報所攖是致
　上天譴貴下鬼訴誣若欲祈禳皆先首悔
　修齋設醮拜表投詞冀聖道哀憫赦其過
　咎
　　　破不正符廟
一破諸不正神廟謂非國朝祀典之神依草
　附木或盤泊泉池之中野怪山精侵人害
　物橫求血食興作疾病一切不祥之事若
　有狀詞投告當申東嶽飛奏
　上天差天兵收擒詐亂邪神及焚毀祠宇
　按律治罪(若私有香煙之祠有福徳及一/方之民者取衆保郷人等文狀)
　(保明申奏上天乞賜遷賞/許令重立祠廟今人承奉)依治鬼律應正
　廟係國家祀典之神不得曲邀祭享私受
　血食厭禱令人呪詛枉取生人魂魄禁閉
　使人入投水火自欲殘刑性命不務生理
　多生公訟一切疾病所作不利耗失家財
　許人陳狀詳委是實申奏候報應施行若
　生人誤有觸犯牽及神理鑒證猥事致生
　災難亦許首謝不得刑害居民性命至死
　若有干冐雖係流仍聽求謝也
　　　雜𩔖邪氣等
一鬼怪雜𩔖輙行邪氣敗壞人酒醋之𩔖或
　犯禁忌家宅不寧發掘古墓伏屍爲害六
　畜作怪生子自食蟲䑕怪鳴雌雞夜啼蛇
　蟻流毒入宅爲害刀槍棒劒妄作聲響夜
　行見鬼心生恐怖鬼開閉人門戸敲打什
　物陳設盃器飲食使人持刀投井自縊使
　人或哭或歌憂悲不樂使耗散家財借人
　衣物放火燒宅呼人姓名鬼炁入人心腹
　惡夢鬼魅驚魘寢寐不寧使人多公事口
　舌夫妻不和産乳難生使人田蠶荒耗種
　蒔不豐經商虧折萬事不遂或新屋内鬼
　神聚集旋風入宅狐狸亂鳴大木無風倒
　折釡鳴井溢家事器物輙自行動小兒夜
　啼不宜男女奴婢多走牛馬瘟疫死傷白
　日鬼物見形怪聲光影千幻萬妖侵生蠧
　物之事卒述難窮今略舉此數例庶知法
　中有律制伏事無巨細皆有法度其或調
　理無憑渉於虚誑者不在行遣之限其蒙
　恩之後所用賞兵醮謝之禮並須隨力供
　給不可全闕科儀神明不逺在人耳目之
　前苟有不生信心輕毀侮黷罪延先世禍
　及子孫災害鋒起悔何可及
右以上録出法中條例備此數門品貫詳明
了然可解標爲圖像顯於人庶凡有患請治
者按行而不疑不信輕黷者講聞而知悔此
則代天濟物的不可苟求於貨財彼或請命
投誠切勿違慢於科律應詣當院投狀及請
乞符水者並詳此知悉

太上助國救民緫真祕要卷之一





太上助國救民緫真祕要卷之二對二
　　　　洞幽法師元妙宗編
　上清北極天心正法斗下靈文符呪
　　　存變遣治訣
凡辟除瘟疫治危病斷傳尸疰氣制伏狂邪
　鬼神破不正符廟並先精潔焚香歩綱畢
　變神黙以䖍告上清北極大帝後便歩斗
　綱念斗呪至破軍上念天綱大聖呪彈却
　斗訣後以天丁訣直至而行次依四季殿
　朝
　玉皇上帝(録其因依節略事情依/式上奏候玉皇敕㫖)却往某
　人家指揮二神將隨後至某人家門外用
　(變神句呼神將同用上帝及天丁訣存帶/去人爲四直功曹六丁六甲將軍當界土)
　(地畢後㸃取隨/身要用訣目耳)北斗七星局邪訣存北斗
　星覆鎮頭上(以綱柄/指向前)存兩手肘膞胷爲一
　座斗星畢後歩北斗七王入門(從貪狼歩/起以綱柄)
　(指向/前)至㕔上坐存已身爲北極驅邪院使
　(左手執都天大法主印/右手仗三昧火鈴劒)如三天正一真人
　服飾(交泰冠魚鬛/服鳥爪朱履)左右存四大天王八大
　金剛十二大神(子丑寅卯辰巳午未/申酉戌亥十二時神)六丁
　六甲將軍當直日時二功曹然後據事依
　法行持
　　　變神訣
凡行持遣敕並先變神搯本師訣存爲驅邪
　院使天師服飾(二神將日時功曹立於/左右訖次用上帝訣)次
　變神訣念呪次遣用搯上帝訣兩手俱作
　叩齒三十六通次歩綱如常法微祝曰
授太上法籙弟子具位謹召年神月將六甲
吏兵今日今時直符籙中神將統兵助法神
將一千兵馬直日六丁騎吏兵馬一合下來
行神布氣又叩齒七通呪曰(結變神印/念變神呪)
吾非凡之身頭似黒雲髮如亂星左目如日
右目如月鼻如火鈴耳如金鍾上脣雨師下
脣風伯牙如劒樹十指如功曹敕吾左肋岷
山君敕吾右肋廬山君敕吾左足左雷將軍
敕吾右足右電將軍敕吾脊骨泰山君三十
六禽二十八宿並應吾身急急如律令
　　　識法中聖像
北極五靈老君玄冠羽服煥然如望日輪中
有帝王髣髴左右侍玉女䇿之徐徐而侍從
如帝(姓遐/諱明)
上台真君身長一丈面黄吐黄氣散髮道裝
淺黄之衣手執玉圭乗三素玄雲頂中有黄
炁(名虚/精)
中台真君身長一丈面白光吐白炁滿天下
道裝白衣執白圭乗白雲頂中有白炁(名六/淳)
下台真君身長一丈面青有光芒氣如絲射
暗立青氣中道服青衣執青圭(名曲/淳)
貪狼星君身長一丈二尺如曠野鬼帥披髮
面色青赤左手拄白棒右手按前
巨門星君如美婦人披纓絡戴五色花冠執
通明寳扇青衣女子侍從
禄存星君如二十美丈夫花貌披草衣執紙
筆正面立
文曲星君披髮執文字騎五色雲龍顔如婦
女
廉貞星君獨䯻騎白龍戴七寳冠(從者四人/各執㦸隨)
(武/曲)
武曲星君象頭人面仗劒披纓絡從者四人
各執㦸隨從
破軍星君猪頭人面手持歡喜團披白素衣
口吐赤炁光明奪日立斗柄頭
輔星冠冕服執簡如世宰輔之服
七元星君皆道裝黄衣乗黄雲白圭頂中出
玄氣
弼星緋衣同七星長一丈執圭出五色雲氣
天剛大聖上帝封爲婆羅王乃七元之領袖
身長百尺著素羅披髮左手叉腰右手仗劒
跣足丁立面紫色頂中出氣兩條一青一白
於青白中復有赤炁如絲以訣取之
真武身長百尺散髮金鏁甲冑足踏五色靈
龜又名螣蛇八卦之龜按劒立眼如電光凡
用真武符即取氣以爲功曹注入筆頭墨硯
中後以斗訣書之(左右執旗㦸共/九人同乗黒雲)
天丁力士緋衣大袖弁冠執㦸姓句名民于
神將皁衣緋抺額如神人統兵仗劒助法執
㦸或作將軍狀本師訣句之呪曰
北帝有將職主驅邪神通廣大利爪長牙威
動天地氣若雲霞統領吏兵驅使夜又後擁
劒㦸前走雷車威風戞地走石揚砂功賞正
道收捕精邪爲禍等鬼盡底擒拏急急如律
令(出將/居左)
北帝有將職主驅瘟上承聖㫖下救生民徳
合天地威動乾坤脚踏滄海頭戴崑崙後有
力士前擁三軍驅雷走火劒㦸如雲闢開人
路澮塞鬼門夜殺惡鬼日吞五瘟一切禍鬼
捉赴帝君寸斬無赦碎如微塵急急如律令
(出將/居右)
功曹戴冠朱履仗劒(以本將日/辰訣句之)
土地白襽衫裹幞頭著靴身長三尺二寸(以/本)
(師訣/句之)
子日直符䑕頭人身黒衣持鑲
丑日直符牛頭人身黄衣執如前
寅日直符虎頭人身著青持𨥨(𨥨者㦸上/有赤芾)
卯日直符免頭人身著青持𨥨
辰日直符龍頭人身黄衣持𨥨
巳日直符蛇頭人身赤衣持㦸有紼
午日直符馬頭人身赤衣持㦸
未日直符羊頭人身黄衣持㦸
申日直符猴頭人身白衣持槍
酉日直符雞頭人身白衣持槍
戍日直符狗頭人身黄衣持槍
亥日直符猪頭人身黒衣持鑲
　巳上直符同嶽兵勇猛鬼神帶甲持㦸
天界直符焦公奴
地界直符鄭元喜
空界直符張元伯
驅邪院使張天師披白魚鬛服交泰冠足躡
朱履左手持都天大法主印右手仗三昧火
鈴北斗神劒
傳教譚先生松形鶴體戴華陽巾衣紫鶴氅
字凌虚
傳教饒先生眉目踈秀形儀長五尺餘舉止
端雅衣鶴氅華陽㡌
東嶽差來補充統兵神將一員裹朝天幞頭
皁繡金花袍紅羅抺額碧玉束帶金鎻甲蒼
龍皴紋靴身長十二丈執鏗鋼長劒乗赤馬
擁紅繡旗主統吏兵護衞正法若遇有救應
收擒鬼賊誅伐行事乃主通傳教令明白約
束激勵部伍克敵克勝若有使令即時受事
事畢明通報應
助法神將持黄鉞斧乗白馬擁黄繡旗衣冠
甲冑等同統兵神將並齊心恊志統攝吏兵
衞護法師若有救應收擒鬼賊誅伐等事皆
同謀慮通傳教令整肅兵威制勝料敵有所
使令明作報應二主將十亞將二十兵頭部
伍五龍神五嶽主精兵一千人一規儀使二
主簿官十二曹使四直功曹一土地
亞將十員形貌不一各長一丈冠帶兜鍪黄
金甲手執弓矢戈劒各五色旗乗馬二主將
驅率所部兵衆擁敵收擒誅伐聽主將擊勵
兵陣務要威猛
兵頭部伍長二十員銀兜鍪鎻甲操利器身
長九尺五寸或乗或歩常佐十亞將驅䇿部
伍震動威猛救應勤勞務功立事
防禦五龍神祇應五人常制禦龍神防護道
法若本院有所祈禱雨澤助國利民主驅發
引龍務降時雨若本院有收擒精怪誅伐則
破蕩窟穴夷滅宫廟摧裂山澤掃蕩邪精流
布旺炁治怪除妖
左右震奮力士二人掌立斗獄躬親護衞
九獄主九人本院有囚禁鬼神繫勘之事各
率神兵堅固緊切不得透漏現露蹤跡聲色
形狀明使報應解獄交付主者各要執持器
杖枷械縶縛鞭扑之具
精兵一千衆各長九尺衣雜綵衣銅兠鍪鐵
甲各執器仗弓劒並五人爲伍五伍爲兩四
兩爲一亞將所管二兩爲一兵頭部伍長所
管皆以英傑勇銳猛捷收擒鬼賊制伏精怪
若鬼魅𠒋狂敢行抗捍則各整器械盡力誅
斬務立功勲亞將部伍長明教令無使懈慢
直壇規儀一員冠古大夫冠衣古大夫服佩
劒搢笏履舄糾察將吏兵衆務令整肅常有
規儀若遇救應收擒舉覺將吏兵衆有功者
舉賞犯者無赦
兵府行司主簿一員從事四員掌握兵籍名
數凡將吏兵衆誅伐救療録功畫過畫一申
聞機宜許置同賛長副審而行之
隨兵從事八人主隨主將掌職庶事有職備
使未有常任隨事使令通傳號令
當直年月日時使者四員以精兵恊佐機宜
謹宻句呼鬼神通傳號令奉受文誥進發表
章關文狀牒明通報應無輙稽遲
直壇土地一員以行司所到處土地充主管
界内鬼神本院有關告通傳教令句集捜捉
邪祟傳逓關牒行司所主隔絶𠒋惡小人虎
狼毒蛇厭穢不祥伏尸注炁檢察遏絶無不
叮嚀
監兵厨主吏一員掌本院飲食羞饍凡宴饗
庖饌務在精潔驅逐䑕蟻蠅蟲猫犬諸穢若
有鬼賊偷藏及有䙝汙仰立顯威靈務令驚
畏職各有任故莫可闕
　　　發功曹法呪
敕某日當直功曹使者諦聽吾言吾奉
上天敕命佐天行化助國救民治病除妖剪
邪立正使汝上天爲吾徑赴天曹使汝入地
爲吾直往地府使汝入水爲吾徑入水府三
界之内應有邪祟鬼神不問髙下速就逐處
收捉吾今治病除妖更莫住滯明承牒命無
輙故違稟
敕奉行急急吾在壇前卓劒相待(右手搯四/指根如抛)
(劒在/目前)
　　　發土地呪
天靈地靈天地交并承帖土地不得留停速
去速來吾在壇前卓劒相待
　　　書符訣
凡書符先須告三界直符使者今關告符中
所諸符中諸大聖衆願降威光灌注符筆
凡欲爲人書符行法及自修真歩綱履斗皆
須隨隂陽日行用若不依此少驗無靈矣
　陽日甲丙戊庚壬
　隂日乙丁已辛癸
凡欲書符便用斗訣三台星形逐星落筆取
炁灌注筆中
　上台頂出黄炁
　中台頂出白炁
　下台頂出青炁
凡書符三台星用三台呪敕字墨書(玉皇/訣)日
月并天剛大聖字(並用朱書念天帝/釋章呪語盡筆盡)七星(朱/書)
(念拆/斗呪)黒殺大聖(一依前/呪語書)三清敕(墨書用/訣書之)聻字
(念天蓬呪天蓬/訣語盡筆盡)煞字(用上/清訣)鬼字(用斗/訣)七縛七
煞(念呪各/想真炁)
凡書符行法先靜其心更勿雜想坐建向破
可存本師在前(傳度/之師)祖師在後祖師上清大
帝有天蓬天猷三十六員大將侍衞祖師大
帝存自身爲驅邪院使如天師狀戴斗前足
踏剛星後足踏魁星取日月天剛真炁入口
中後逐法盡吹之次第而取不得差亂其炁
太陽真炁火色太隂真炁銀色天剛真炁赤
色
　右書符取炁並用前法
　　　三光正炁及祝筆呪
月君七縛呪
唵嚩𠯲囉㗶囉婆娑薩訶
日君七煞呪
唵嚩𠯲囉軍挐利娑訶
天剛正炁呪
天帝釋章佩帶天剛五方凶惡之鬼何不消
亡飛仙一吸萬鬼伏藏天剛大聖收入鬼心
(念日月天剛呪並/各取正炁入符中)
　　　祝筆呪(搯斗訣/念之)
天剛大聖北斗尊星誅斬凶惡滅跡除形魔
王畏懼膽碎心傾救民疾苦大賜威靈治病
去禍回死作生天符到處斷絶妖精降臨真
炁聖威奉行急急如律令
　　　三清敕訣
敕王清敕(敕上清敕用三清訣彈/敕太清敕却後再取)
凡驅滅強邪猛鬼神風狂怪惡瘟疫傳尸即
用三清敕小事只依常式書之

　　　三台星(圖内聚形/並朱書)

　　　　(上台一黄去却不祥中台二白護身鎮宅下台三青治病除精/台星到處大賜威靈誅鋤凶惡敕療群生太上筆法符到奉行)

　　　北斗星形





(四天閉黒濁炁混凝常持銊斧手把天丁成/南一呼膽碎心傾靈君巡檢聽察尋聲九州)
(社令一一呼名誅鋤凶惡獲罪不輕凶惡者/死慈善者生斬頭截足杵碎其形鬼妖蕩盡)
(人道安寧治病驅邪符/到奉行急急如律令)
　　　天剛符
天剛大聖符爲國禳災日月失度彗星晝出
旱澇蟲蝗瘟疫流熾凶惡鬼神入境出見醜
惡怪形入人宅舍抛塼擲瓦使風放火迷惑
生人即書天剛大聖符真形存破軍星正炁
如法取而書之
凡有上件事書此符者依此法書預前一日
夜備置香花酒果供養天剛大聖并露紙筆
墨於香案前至曉可屏絶外念清靜身心依
法書篆此符餘皆倣此
　散形
　　　天字式
　　(玉清上帝上清大帝太清大帝玉皇上帝)
　　　剛字式
　　(天剛大聖北斗尊星誅戩凶惡滅跡除形)
　　(魔王畏懼膽碎心傾救民疾苦大賜威靈)
　　(治病却禍回死作生天符到處斷絶妖精)
　　(降臨真炁聖威奉行急急如律令)
　　　大字式
　　　(真武符使大逞威靈/救民疾苦斷絶邪精)(搜捉凶禍/滅跡除形)(收魂附體七魄/安軍護身去褐)
水保長生泉神凛凛敕下奉行
　　　聖字式
　　(乾元亨利貞邪不干正六甲)
　　(六丁天丁力士五雷使者風伯雨師)
　執符而行急急如律令
　　　敕字式

　　(玉清上帝上清大帝大清大帝四大天王)
　　(五部火輪都法主金木水火土五星尊神六甲六丁將軍)
　　(七元尊神左輔右弼星君八大金剛人九天元君)
　　(十方護法神王玉皇上帝敕)
　　　煞字式
　　(北極大帝天蓬都元師三十六員大將天官尊神地官尊神)
　　(水官尊神天煞神君地煞神君水煞神君)
　　(年煞神君月煞神君日煞神君時煞神君)
　無却無道鬼神皇天不容地府不受
　　　鬼字式
　　(天帝釋章佩帶天剛五方凶惡之鬼何不消亡)
　　(飛仙一吸萬鬼伏藏天剛大聖收入鬼心存見上天節)
　　(度破軍尊星真形取炁吹入符中)
　聚形



　　　三光符
　散形
　　(天帝釋章佩帶天剛王方凶惡之鬼何不消亡)
　　(飛仙一吸萬鬼伏藏開天門閉地戸留人門塞鬼路)
　　(念月君七縛呪七遍取炁念日君七煞呪七遍取炁)
　　(天帝釋章佩帶天剛五方凶惡之鬼何不消亡飛仙一吸萬鬼㐲)
　　(藏天剛大聖收入鬼心取炁)
　聚形



　　　真武符
　散形
　　(開天門閉地戸留人門塞鬼路)


　　(拽煞鬼神君五炁靈龜吞魔食鬼)
　　(念月君七縛呪七遍取炁念日君七煞呪七遍取炁)
　　(天帝釋章佩帶天剛五方凶惡之鬼何不消亡飛仙一吸萬鬼伏)
　　(藏天剛大聖收入鬼心取炁)
　聚形


　　　遣符法
右真武真形護身鎮宅驅制鬼神邪魔解𡨚
呪詛治瘟病伏尸鬼疰依存變書之想見符
使披髮跣足黒衣乗黒雲二十八宿從之呪
曰
玄武符使大逞威靈救民疾苦斷絶邪精捜
捉凶禍辟滅其形收魂附體七魄安寧護身
去禍永保長生衆神凛凛敕到奉行急急如
律令
次用雷公局發符閃目三度存爲雷電光明
霹靂打破病人家住宅化爲神仙宅金堦玉
殿人皆爲神仙並無凡物
　　　祭造法印式
昔先師所受真人北極驅邪院并都天大法
主印二面可以雷震棗木用六丁六甲日至
誠焚香齋戒潔淨命匠開之却以甲子夜星
月明煥於華盖上用棗湯二十四盞時果二
十四楪茶酒香等先具聞奏呈様仍獻錢馬
等上驅邪院法主開印入印聖衆天丁力士
五雷使者風伯雨師六丁六甲飛符走印將
吏監印掌印尊神捧印童子印中聖衆
　　　北極驅邪院印様



　　　都天大法主印様



(驅邪院印并都天大法主印各方一寸八分/以金玉爲之雷震棗木亦得召六丁六甲使)
(者結界守護置訖以紅朱傅印面上先聞奏/上天次申東嶽及關合屬去處照㑹方得使)
(用)
　　　敕印呪(凡祭印使/印先誦之)
北極神印佩帶真靈三師下降依吾旨陳神
印一下福夀來臻邪魔皈正道炁長存急急
如律令
　　　開印呪
天印靈靈玉皇上帝敕行驅邪法主監印天
丁力士捧行邪道聞知膽碎病人見即安寧
凶逆爲禍者滅慈善爲福者亨急急如律令
　　　使印呪
天帝神印印山成湖印石成途印樹樹枯印
地地裂印木木折印水水絶印上徹下印外
徹裏印前徹後印左徹右印邪邪止印鬼鬼
滅印病病除印痛痛散破除鬼炁流殃墓注
急自走去正神來居我處急急如律令
　　　入印呪
天丁力士入天印猛裂邪魔化作塵急急如
律令
　　　合墨法
細墨二兩辰砂桃油柳油椿油煙各一分以
少許清酒煑皁莢子膠溲和之五月五日午
時作之呪曰
六甲六丁神墨靈靈五老真炁北方化生玄
元道本誅斬邪精人神清淨鬼妖㓕形發符
奏牒奉命速行急急如律令
　　　祝硯水法
四大開明天地爲常三光神水辟除不祥書
符殺鬼伏吾魁▲雙星守護七靈通光邪神
翼伏萬炁混康急急如律令
　　　朱墨筆呪
太陽俱照隂鬼當衰神朱明日光露太微我
令所化萬鬼俱摧七炁成斗三炁成台三星
俱照符到速追筆爲神劔墨爲戈㦸筆法治
病萬邪俱伏急急如律令(取太陽炁流注其/口念呪存想畢磨)
墨
　　　磨墨法
先右轉四十九轉念十二時辰二十八宿日
月貪狼至破軍次左磨七轉念魁𩲃𩵄䰢魓
𩳐魒(訖取各星真/炁吹入硯中)
　　　收筆并祭法
以六丁六甲日或五月五日繫之共十二管
長七寸一分用紫毫三副上應三台以甲子
日夜星月分明時沐浴更衣行持燒香用表
燒獻天剛大聖錢馬向華盖上用臘茶十二
盞搯本師訣存六丁六甲從天門出乗黒雲
下降化筆爲六甲六丁神將呪曰
天丁力士六甲六丁聦明正直操惡最靈魔
神畏懼邪鬼心傾佐天行化掃蕩妖精助吾
道法救護群生敕下神筆速降威靈書符殺
鬼㓕跡除形上帝敕下急急奉行
　　　收水并祭法(先用本師訣次用/上帝訣二呪同使)
毎月天徳月徳日六甲六丁日及婆羅玉下
降日遇天雨降收入瓶中逐月華盖上望天
剛大聖天徳月徳五帝龍君醮祭靜心齋潔
存聖衆從天門乗黒雲降下化入水中用本
師訣(湯茶十二盞錢馬等誦呪罷燒之先化/土地一分次化丁甲錢馬祭茟亦如之)
呪曰
天徳月徳五帝龍君上天節度破軍尊星統
領神將六甲六丁神通第一威猛最靈敕下
神水救度群生書符篆籙收斬妖精治病除
祟杳絶其形急急如律令
　　　化錢呪(變神爲本師右/手搯仗劔訣)
無爲法象用火爲得燒化錢財雲香馥郁唯
願神仙留恩降福(第三度云大道神仙留恩/降福其錢馬文字並一齊)
(排定燒之)
　　　北帝符(此諸符舊本與天心法/兼行令以附録於此)
　散形
　(飛仙大聖玉清聖境元始天尊上清真境太上道君太清仙境太上老君)
　(玉皇大天帝北極大帝紫微大帝左輔右弼相君)
　(上元天官中元地官下元水官上台虛精中台六淳)
　(下台曲生玉皇殿前四十萬兵天蓬大元帥七元尊神)
　　　(正月至十二月神將北極大帝身皮龍服平天冠坐十二時神將)
　(五千萬兵陽先仰隂先覆華盖七星貪巨禄文廉武破)
　(天剛大聖印敕甲乙丙丁戊巳庚辛壬癸真武大聖卓劔相待)
　聚形



　　　太上旃檀九獄符
　散形
　　(正月至十二月神將中宫丈聖飛天捷疾十二時辰將)
　(天剛大聖七政將軍九天使者筆住鬼神住貪巨禄文廉武破)
　(子辛子寅子惠子真子隣子戊子庚上元唐將軍中元葛將軍)
　　(下元周將軍乾坎艮震巽离坤兌開天門閉地戶)
　　(留人門塞鬼路一轉六神藏二轉四煞设三)
(轉動天地四轉轉天關五轉邪無路六轉鬼消滅小天不客地)
(不受一切逆天無道鬼神赴隂獄中受死天蓬大將從鄷)
(都山下來收無道鬼賊)
　聚形



凡篆此符先依式歩斗取剛炁存三師中宫
旃檀大將九獄符吏當界土地里域真官正
神及某身中法籙吏兵左右圍繞三帀訖黙
奏曰爲某人甚事仗侍香功曹通奏徑逹
上帝乞降斗剛真炁助臣筆法驅邪輔正與
道合真
　　　次存斗剛炁入筆敕筆呪
神筆靈靈與神交并神筆一下萬鬼自刑急
急如律令(用七星印/并功曹印)
　　　九獄官呪
公星崔陳曹馬張夏侯
　右九獄官收捉斷頭落角逆天無道一十
　五種不正爲禍鬼神赴吾隂獄中受死(取/天)
　(剛炁吹/入符中)
　　　次念旃檀神王呪
唵嚩藥叉炎奢炎奢那閻炎舍耶毗奢來也
哆囉哆囉旃茶旃茶摩竭虎竭萬來耶敕敕
4
敕勒勒勒朴勒朴旃持唬持唬吽鈸連嚩訶
　　　次念七星呪
北斗七星吾召汝名凶神伏尸土鬼潜形八
旺隨吾所行吏兵速出護吾之身急急如律
令
　　　次念天蓬呪
天蓬天蓬九元煞童五丁都司髙刁北翁七
政八靈太上浩凶長顱巨獸手把帝鍾素梟
三乗嚴駕䕫龍威劔神王斬邪滅蹤紫炁乗
天丹霞赫衝吞魔食鬼横身飲風蒼舌緑齒
四目老翁天丁力士威南禦凶天騶激戾威
北銜鋒三十萬兵衞我九重辟尸千里袪却
不祥敢有小鬼欲來見狀钁天大斧斬鬼五
形炎帝烈血北斗燃骨四明破骸天猷滅類
神刀一丁萬鬼自潰急急如律令(巳上呪念/畢各取本)
炁吹入符中
　　　火鈴符
　散形
　(太一真人左青龍右白虎前朱雀後玄武玉靈寳真人皇上帝八百萬衆)
　(念二十八宿角至軫魁𩲃𩵄䰢魓𩳐魒上元唐將軍中元葛將軍)
　(下元周將軍仰天覆地金木水火土五星尊神取炁念一十八宿星君)
　(貪巨禄文㢘武破○子辛子寅子惠子真子隣子戊工庚五星尊神天印敕)
　聚形


　　　真武大聖符
　散形
　(二十八宿星君魁𩲃𩵄䰢魓𩳐魒金木水火土五星尊神臰肉并皆内)
　(是由光父臰死肉内柔和子由先生腐爛息子曰蛇流火星血玄)
　(武行宫殿神鳥蠻使者急急如真武大聖敕八封神君一切無道鬼賊急去)
　　(上元天官中元地官下元水官日月星辰滅鬼天剛)
　(神煞鬼河魁神斬鬼貪巨禄文廉武破)
　聚形


　　　止小兒夜啼法
用一小火燒殘柴尾長六寸削尖燒處去灰
皮面南變神搯本師訣取南方火星真炁吸
入口中一炁吹於柴尾上再吸閉炁書下二
十字於其上令於牀下向月破上釘之切防
動觸
我有撥火杖將來作門將捉著夜帝鬼徹曉
終不放(有符口/傳心授)
　　　止頭痛法
用三光符貼太陽穴然後取天剛炁三度呵
之立瘥
　　　破臃毒法
搯斗訣黙念三光呪七遍取三光炁呵之三
度自然消散毒蛇毒物所傷亦同
　　　治赤眼法
先變神搯本師訣取二光炁灌注水中然後
喝一聲搯斗訣念呪曰
唵嚩日利夜㗶吒你是李公仲縁何來我家
急急如律令(三度念之三次喝/之將水含洗眼)
　　　住瘧子法
先變神爲張翼二星官身長百尺披緑雲帔
執碧玉圭居南方專管瘧鬼瘧鬼祖名形如
黒憂等鬼用斗訣書此六字於紙錢上令三
拂病人於門外燒之存求符人爲本日日神
功曹便面北燒香重書斗中七星名令病人
吞之立差仍書符於男左女右手中指上繫
之仍押法師花字於符上候不發以紙錢將
符於門外燒之仍用桃枝煎湯下三光符尤
佳存念張翼二星官收斷瘧鬼祖名形如黒
憂等鬼(念二/七遍)
　　　催生符(并可/斷䑕)
用栢木長四寸大三指向天門上置筆望破
燒香訖立以雙足並先開前謂之開天門次
開後謂之閉地戸巽上坐向乾方把昴星訣
及太陽訣存自巳在北斗口中取巨門星紫
色真炁下灌符筆一炁書之掛於房閤之中
其孕婦未當臨産之時勿得令見盖恐動胎
耳符様


若催生以三寸方圓𥿄書符存見四溟使者
裏拳脚幞頭皁巾抺額著緋大袖之衣布列
煞鬼雷電火車以符自咬定黙呪七遍呪曰
天地合日月合人鬼合(一炁/念之)
次存符兵雷電火車與符入腹中以新汲水
吞下男左女右手中握出
　　　許真君呪水治病呪
南招揺北玄武東老君西白虎天上翁地下
毋五方神水啓録降臨敕(先誦過呪一萬遍/毎用時只呪七遍)
凡呪先握雷公局一炁念三七遍取五方炁
并天剛炁灌入水中如遇一切病患可施此
術施布大功更以三光符同用甚妙
　　　雷公局
仰左手合右手以左手第四指鈎右手第三
指右手第二指壓左手第四指左手第三指
鈎右手第四指左手第五指背壓右手第四
指背中節右手第五指鈎左手第五指左手
大指搯左手第二指中節右手大指搯子文

太上助國救民緫真祕要卷之二















太上助國救民緫真祕要卷之三對三
　　　　洞幽法師元妙宗編
　祛除勞瘵衆病符訣并天蓬馘邪真法
　　　治勞瘵說文
夫屍蟲傳疰之患始自瘵疾而起於嗜慾嗜
慾不巳而至喪逝然雖早殁其如天限未盡
而皆爲枉夭冥司未有拘管未受輪回是以
魂爽滯留無由超脫遂化爲隂邪之氣傳染
骨肉大率無他欲依托生炁而巳其蟲食人
精血枯悴以至於五臟傳遍而流疰不巳往
往舉族由此傾陷益可傷痛其病之甚藥餌
不能療鍼灸不能及假使桑公在世華他再
生則曷能起之也惜乎生民非辜枉遭陷溺
由是上天哀憫而道法出焉經云其疾日月
尚淺關節未過者可以治之如巳過關者救
治弗痊遇治兹法則絶後來之患應救度須
令病家縷細具狀述患人從初得疾日月處
所因依及亡者入夢勾連邪鬼妖怪之事凡
欲行持惟在誠恪所有科法供獻贄真請炁
之儀量力厚薄隨分等降出之若貧寒之家
或法師出備自富之家宜按科法以備醮禮
上答天恩行法之師切戒貪爲巳用所得科
物一以充香火焚誦之用二則濟山林寒棲
塵世窮困之人但合規儀亦不可鄙惜財貨
輕慢祕術泄黷
上聖則招譴責條憲昭昭誠可慎之令以經
驗衆符備列于左
　　　斷尸疰日吞符(卷内符并聚/形並未書)


　　　殺傳疰之蟲滅屍鬼符



右符篆畢用淨素合盛以淨水安在病人前
將符别令一人持符投在水中不令動著七
日内符沈則疰鬼疰蟲自死病頓愈矣若符
不沈而浮者其瘵遲安神驗不傳非人
　　　太上紫庭符
凡書紫庭符光燒香歩剛斗呪所患事理存
見五方金木水火土五真君在案前各出身
光化炁入硯中變硯爲黒龍池墨爲戈㦸筆
爲神劔然後磨墨四十九轉(左磨之黙念天/蓬神呪吹炁入)
(硯/中)次右磨四十九轉(黙念二十八宿十二月/將七星名八封神君吹)
(炁入/硯中)想硯中光明奪日然後搯玉皇訣呪
筆曰
天圓地方六律九章神筆一下萬鬼消亡急
急如律令
呪筆則卓筆三卓或畫三晝於案上而書符
謂隂日則晝陽日則卓也
　散形
　(一炁混成二儀交泰一土二水三火四金五木)
　(天圓於天門上起筆地方自地戸上起筆雷火雷火)
　(六丁居左白虎右傍天丁力士斬鬼不祥山精伏尸傳症消亡)
　　(一轉雷火動二轉天地明三轉三將軍四轉四聖人五轉五嶽助六轉)
(萬病滅七轉七屋佐八轉八方攝玉皇上帝敕)
　聚形



右於別紙上書此符同前第一斷疾日吞符
一處燒服如欲服者先灑掃一淨室男左女
右置燈一盞備油半銚子至夜靜將符於針
頭上穿定燒作灰於淨盞中焚香祝病人姓
氏生月年紀并得患因依所告符中真聖次
以法水同符灰一處調吞之令病人面向本
命方坐不得言語令一二人相伴須㬰患者
或似夢𥧌中見鬼物來辭別當問姓氏或只
見蟲自身中即速捉蟲内油銚中煎之送長
流水中永絶傳染矣
　　　呪水治勞法(雜病/通用)
太一之水祖且良舉水入口續神光大腸渉
瀝至膀胱蕩滌五臟入胞䑋百病除愈邪鬼
亡上合天地體輕強急急如律令
右呪水朝向太陽夜望剛星黙念七遍吸炁
吹入水中調符追蟲用之患人蟲出後毎日
早晚須服三光并五雷等符取下五臟中積
聚惡物過一月後一向平復亦常戒喜怒嗜
慾及諸生冷油膩之物尤妙矣
　　　五雷靈符
臣妙宗昔年遇人常授五雷等符二十餘年
治救危篤疾患及婦人鬼胎鬼炁腹中癖塊
横生死胎一切邪病活全困苦者不可勝紀
伏遇
聖上奉道祕法不敢隱藏謹編𩔖之於此流
傳後學慎宜寳之耳
　散形
　　(開天門閉地戸留人門塞鬼路穿鬼心)
　　(破鬼肚一轉雷火動二轉霹靂發三轉動天地四轉四聖)
　(人五轉五嶽助六轉萬病滅七轉七星佐八轉八方攝)(想南方雷火吸入/口中吹在符上)
　　雷▲雱震▲雯(想南方炎帝駕萬里火車取火/炁吹入符中然後念六星盖之)▲▲▲▲▲▲▲()
　(服符時以桃葉心或桃仁各七煎湯面南吞五九五臟惡物悉皆取下)
　聚形
　　　　(病在心上出筆向上/病在心下出筆向下)
　　　通目見鬼神符



右符以未行持前書此三道欲行持或醮時
吞一道行持或醮罷吞二道先念呪七遍然
後吞之縱未見形亦能聞鬼音響也呪曰
日是吾父月是吾毋五星是吾兄吾行神符
攝收鬼神急急如律令
　　　又符



此符收醮之後於燈下用朱書𥿄上燒爲灰
置水椀中用洗眼令靜立見鬼神以水洗耳
則聞鬼神言語若被鬼神所害先用此符大
驗勝矣(用呪/同前)
　　　隂符(應符下可書陽日書/陽符隂日書隂符)
　散形
　　(中宫大聖)(飛仙/捷疾)(隂獄獄界天神收攝五方斷頭/折足不正無道鬼賊速通吐)
　　(上元唐將軍中元葛將軍下元周將軍)
　聚形


　　　陽符
　散形
　中官大聖(飛仙/捷疾)(陽獄獄鬼地界人界收攝五方/斷頭折足不正鬼賊速通吐)
　(上元唐將軍中元葛將軍下元周將軍真武大聖卓利相)
　聚形

　　　天一靈符
　散形
　(天一貴神天地水三官太上老君中黄老君)
　(吾有天兵八十萬魁𩲃𩵄䰢魓𩳐魒日月星辰煞尸鬼)
　(二十八宿煞尸鬼九府鬼官煞尸鬼九曜星辰煞尸鬼九宫八卦煞尸鬼)

　　(二十八宿角至軫宿出筆左青龍右白虎前朱雀後玄武)
　(四轉出筆各存本色真炁吹入符中)
　聚形


　　　火鈴符(此巳下並/係雜治符)
　散形
　(靈寳天尊太上老君八百萬神仙左青龍右白虎)
　(前朱雀後玄武上元唐將軍中元葛將軍)
　(下元周將軍二十八宿魁𩲃𩵄䰢魓𩳐魒)
　聚形

凡書火鈴符存變身火以至滿室如給與人
亦想火光而前去臨燒灰法水調下或戴此
符除一切邪祟用之書符呪曰
太上火鈴炎帝之精光霞掣電明耀三清流
火萬里鬼賊㓕形神印一著灰滅邪精三五
將軍豁落吏兵平天戞地誅鬼不停飛符走
印頭戴五星擲火前殺萬鬼千精六天故炁
付與天丁五靈真老是吾本師無礙神通萬
靈同歸惡鬼絶滅不祥者追中皇九道威布
四維伏匿故炁不遺纎微五瘟七疰吾能毅
之何神敢逆何鬼敢窺鄷都戮形北斗斬死
神印纔下萬鬼消糜急急如律令
　　　北帝符
　散形
　　(上元唐將軍中元葛將軍下元同將軍金木水火土)
　　(魁𩲃𩵄䰢魓𩳐魒)
　(角尤氐房心尾箕斗牛女虛危室壁奎𡝤▲昴畢觜參井鬼柳星張翼軫)
　　(開天門閉地戸留入門塞鬼路)
　　穿鬼心破鬼肚
　聚形


凡篆北帝符以庚申甲子夜面北燒香歩斗
取剛炁書之即誦呪曰
天圓地方六律九章神筆一下萬鬼消亡急
急如律令敕(黙念七遍呵/茟頭再呪之)呪曰
黄元六甲萬神遣靈精氣輔我神仙佐形急
急如律令
誦訖以朱書但一切邪炁傷寒鬼炁鬼胎小
兒驚啼以桃柳心煎法水燒符成灰以法水
調下臨卧服之凡給符與人即念北帝通神
呪曰
深底帝塗酥叉阿若宻帝烏都叉深耆叉波
頼牽叉耶彌若叉鳥都叉勾羅帝祁麽叉
　　　瀝血符
　散形
　　(玄武大聖天官地官水官左青龍)
　　(右白虎開天門閉地戸留人門塞鬼路)
　(玉清太帝上清大帝大清大帝北極紫微大帝侍從天仙衆)
　(天蓬大元帥天猷副元帥翊聖保徳真君真武靈應真君)
　(布横梁堅玉拄剌鬼心破鬼肚折鬼足元天大聖)
　(茟待鬼神行筆住鬼神死魁𩲃𩵄䰢魓𩳐魒叱宅大神)
　逺魔神將煞(天煞地煞年殺月殺日殺時殺三十六殺/上帝敕殺一切無道鬼賊急急如律令)
　　(一轉六神藏二轉四煞没二轉雷大動四轉雷火殺五轉霹靈聲)
　(六轉山鬼死七轉收一切無道鬼神正炁住邪炁去)
　聚形


　　　大火鈴符
　散形
　(東拂于大火西衢耶尼火開天門閉地戸)
　(留人門塞鬼路北鬱丹空火南贍炎天火)
　(東青火南赤火西白火北黒火中央黄火十二蜃十八宿火)
　(北極大帝七元星君部領天兵五雷兵衆六洞鬼魔大火)
　聚形



凡書大火鈴符先如前法行持歩七星綱搯
玉皇訣存想各方大火炎炎下灌朱筆硯中
成符安在爲怪處鎮之立驗矣
　　　鐵扇子符
舉意如見太陽左手捻功曹印歩乾元綱然
後想書案爲壇紙爲帛練墨爲百藥筆爲利
刀取北斗七星各色真炁吹入硯中然後磨
墨左磨十二轉用十二月將右磨十二轉用
十二時神共二十四轉應二十四炁呪筆書
符呪曰
天圓地方六律九章神華一下萬鬼消亡急
急如律令
　散形
　(開天門閉地戸留人門塞鬼路穿鬼心)
　(破鬼肚一轉收城隍二轉收土地三轉收三代家先)
　(四轉收年月日時四直五轉收五虛六耗六轉收六丁六甲)
　(七轉收七齊八座入轉收八方無道鬼神九轉收九)
(州分野之鬼上元唐將軍急捉鬼中元葛將軍急縛鬼下元周將軍急斬鬼)
　聚形

　　　又呪曰
太上神刀殺震動三千界法水流入心萬病
自然差淘賔奴是汝之父畢楊奴是汝之母
速作速作汝若不作吾差天兵到來伐汝祖
父虛遭六塵魁𩲃𩵄䰢魓𩳐魒急急奉
上帝敕(發訣/出炁)
　　　追魂靈符
　散形
　　(開天門閉地戸留人門塞鬼路)
　(魁𩲃𩵄䰢魓𩳐魒)(太隂/太陽)(二十八宿貪巨禄文廉武破)
　(五炁靈龜天魔食鬼取各色真炁注入符中)
　聚形


　　　黒殺靈符(搯北/帝訣)
　散形
　　(太字天剛大聖七炁曵字煞字)
　　(鬼字隂日字陽日字隂日敕字)
　　(陽日敕字巳上書之按分形年訣各取本炁)
　聚形



呪曰
黒殺靈符鎮宅安龍驅遣五瘟七疰行病之
鬼新死故亡雌雄注射傳屍復連山魈泉石
倚草附木應有一切不道鬼神閑殃虛耗准
太上符到速去他方急急如律令(取北斗真/炁吹之)
　　　催生符
北敕急出
毎道收東方太陽炁吹入搯龍訣從寅上㸃
至申落至戍挑申即是也呪曰
日出靈光遍照十方衮纓合富上合太陽變
女爲男女即邊強百神安穩夀命延長監生
在前司命在後手把符出速生速生急急如
帝君律令(取三光/炁吹符)
　　　催生并下骨骾符(用斗/訣)
如催生變神爲監生大神如下骨并腹内諸
般病患變神爲驅邪院使
　散形
　　(開天門閉地戸留人門塞鬼路穿鬼心)
　　破鬼肚魁𩲃𩵄䰢魓𩳐魒(左七/轉)
　聚形

書符畢文呪曰
吾今敕汝身立爲監生童爲吾傳符到子毋
速分離急急如上帝敕(呪筆發符想來人爲/催生童子把符去看)
(人接符用左右手知男女如吞符時用順/流水面北吞之發符時用雷公訣發之)
　　　火輪符(於火日午時篆如不能/候得火日但用陽日)
變神爲天師左手結金槍印面向太陽念無
量無定極真君向日以金搶寫火字一箇念
南方火徳熒惑真君又寫一火字念萬應赤
帝真君又寫一火字又念三真君一遍鼻引
日中三道火炁來在心中
　散形
　　(乾坎艮震巽离坤兌)
　　(念前一真君念二真君念三真君每一筆念火輪將百)
　聚形

以緋𥿄朱書發符亦念三真君存太陽并南
方火炁炎炎下注符中
　　　天蓬救治法
按天蓬神即北帝下將也經云天蓬本形是
北斗第九星也即金眉老君化身伏魔救護
衆生無間男女悉可奉之常以月五及二十
五日是天蓬大聖下日此日即以清水一椀
劔一口香一鑪案一張如法焚香白膠亦得
煎栢湯餅𪌿百花五果隨意供養若三元日
即繫七星燈壇纂花果供養
若是行禁之時先須握固瞑目存神叩齒鳴
天鼔三通當臨目存思五藏五炁變爲五神
左青龍右白虎前朱雀後玄武頭中七星足
下麒麟三台之形天剛所向三歷鬼道結伏
魔印破邪鬼矣若啓請之時先存左日右月
北極大帝玄冠羽服七星真君朱衣赤幘次
存北斗斗中真人玉女三元將吏從空玄之
中廕廕身形次存天蓬金頭大聖四面八手
身長五十丈著金甲手持劔㦸帝鍾神印兵
三十萬騎雷師電師仙童玉女羽仗赫然各
持金劔從空降臨前後訖然後焚香啓請欲
念天蓬神呪先叩齒三十六通次搯天蓬交
鬼目目在左手中指第二節上搯訖呪曰
天蓬天蓬九元煞童五丁都司髙刁北翁七
政八靈太上浩凶長顱巨獸手把帝鍾素梟
三乗嚴駕夔龍威劒神王斬邪滅蹤紫氣乗
夭丹霞赫衝吞魔食鬼横身飲風蒼舌緑齒
四目老翁天丁力士威南禦凶天騶激戾威
北銜鋒三十萬兵衞我九重辟尸千里祛却
不祥敢有小鬼欲來見狀钁天大斧斬鬼五
形炎帝烈血北斗然骨四明破骸天猷滅𩔖
神刀一下萬鬼自潰
言殺字日常持念不須念殺字恐有所傷鬼
神念萬遍功成矣凡誦此呪四言一啄齒以
爲常節此是修真之科若晝夜而誦不必一
一啄齒若有鬼難依法端坐一依四言一啄
齒或先啄七啄誦之三遍更啄七啄陳懇心
願爲祟之鬼皆眼暗盲爛而身死此呪北帝
祕之
若世人得此呪法常能行之制御諸惡添神
益炁延年却禍度厄禳災救䕶生人無有枉
横男女長㓜可以行之修誦者當須傾心專
一不得雜事諸法邪術並安同室此皆六天
惡神黷犯靈直或笑誦神呪以似常文天蓬
作怨能令人癲狂自投水火考延墳墓舋流
一門殃咎七祖不可不慎勿輕真祕矣
　　　天蓬追鬼法并符
凡有人來請法師先取來人炁三通足下歩
斗起至斗口後㸃丑地斗至未上發存斗口
盖頭存斗杓指前出門存一天官下令先去
却從辰上發天兵戊上發地兵後行三十六
歩次發一斗發五嶽并三光等兵馬將兵兼
發城隍土地橋梁五道後到患家門裏用小
功曹局一道次用立牙歷毒印㸃子午斗如
追鬼神不至即發宻存黒海用繫鐵鼓印存
臺按爲神龍又先存天地水三官次城隍土
地後發五嶽府君等兵馬捜捕書符時先取
天剛炁伏在心上化身爲天蓬大將嚴駕夔
龍在左六甲六丁神在右并六大直符使祇
候想筆爲劒紙爲鐵板磨墨念天蓬呪王遍
每遇念畢取天剛炁一口吹入墨内畢後書
符筆盡方成符
　散形
　(上元唐將軍中元葛將軍下元周將軍嚴駕夔龍)
　(天蓬大將鐡柱鎖鬼天蓬大將怒覷鬼天蓬大將長釘釘鬼眼)
　(三天兵馬使一條毒龍長千尺一條毒蛇長千尺大將横劒斬鬼脚)
　　　(乾坎艮震異離坤兊爲禍鬼神急/去不去者付吾魁剛之下死敕)
　聚形



　　　天蓬三十六將符口訣(并序)
大唐時麻㚲山(昔麻姑於此山得/仙故號麻姑山)中有一人
姓鄧名紫陽焚修道與於此山中修鄷都之
術在此山洞之中五載矣日夜修持略無懈
怠誦天蓬神呪無時暫捨時遇上元之夜天
色晏然月明如晝紫陽焚香啓奏願降真靈
依前誦念忽天降一書素絹黒文光明數道
飛入室中瞥然不見紫陽嗟嘆莫測涯際遂
定意於磐石之坐瞑目之間如寐見一神人
帶甲仗劒吿紫陽曰吾是北天六丁使者奉
上帝敕賜爾黒篆神符三十六道內有二字
禁其施用備載於此也
天蓬三十六符今鮮有行者世雖有文然見
其多是三十六單字亦不得其祕文合形之
妙訣臣昔授此文並有合形特異於世之有
之者施而用之殊顯靈効謹具于録

　　　　　　　　　　　　(天蓬/天蓬)

此是天蓬大元師真符想北斗第五星降青
色真炁注符筆可以誅符破廟禁録一切凶
猛鬼神伏藏連屍妖精怪異雌雄之病若但
至誠存想書符吞帶千鬼萬怪見者滅形耳
　　　　　　　　　　　　(九元/殺童)

此是天殺大將軍存想北斗第六星降黒色
真炁注筆成符去除邪魔疾病癲狂風走者
書此符吞帶即去除邪鬼魍魎逃遁逺離
　　　　　　　　　　　　(五丁/都司)

此是六丁大神將存北斗第五星紫色真炁
注筆成符可以制伏瘧鬼五癎之病但書符
吞帶其病立差
　　　　　　　　　　　(髙刀/北翁)

此是北斗七元想北斗第七星黃色真炁注
筆成符欲見王侯尊官但書帶之貴人見無
不欽愛也

　　　　　　　　　　　(七政/八靈)
此是三殺大將軍存北斗第四星青色真炁
注筆成符止五瘟瘴癘及赤眼頭疼等但書
符吞貼即獲大驗矣

　　　　　　　　　　　(太上/浩凶)
此是太上浩凶神將存北斗赤色真炁注筆
成符軍陣闘敵但書帶佩即有強兵戰勝之
力自在驅役邪魔鬼神攝録山精妖魅

　　　　　　　　　　　(長顱/巨獸)
此是海龍王收攝三精鬼神存見北斗第四
星赤色真炁注筆成符制伏虎狼蛇蟲蜂蝎
一切毒蟲蜇咬疼痛膿血者但書損處貼吞
立差


　　　　　　　　　　　(手把/帝鐘)

此是五嶽大神將存見北斗第二星黃色真
炁注筆成符不計官私佩者大吉

　　　　　　　　　　　(素梟/三乗)
此是三千大魔八景大神將存想北斗第三
星黄色真炁注筆成符佩者不被惡魔惱亂
惡心向者悉皆歸順不能加害返當貽咎𡨚
橫永消干試不犯也

　　　　　　　　　　　(嚴駕/夔龍)
此神常在
玉皇上帝處使之凡間不得驅䇿同用之返
爲殃害

　　　　　　　　　　　(威劒/神王)
此是威南大神存北斗第五星青色真炁注
筆成符可以制客死之鬼兼伏尸若與人爲
患者但書此符吞貼其鬼祟忤者見符當走
十里濳形

　　　　　　　　　　　(斬邪/滅蹤)
此是常在
上帝玉皇前使用下方不得驅䇿返招殃禍

　　　　　　　　　　　(紫炁/乗天)
此是北帝鎮録神王存北斗第五星白色真
炁注筆成符欲求官禄事無不應若佩之無
惡夢令人形神皆安元氣鎮體疾惡不侵長
保利貞也

　　　　　　　　　　　(丹霞/赫衝)
此是玄都大神將想北斗第七星紫色真炁
注筆成符但書佩帶可以破散盜賊人行惡
心返歸善矣

　　　　　　　　　　　(吞魔/食鬼)
此是黒殺大神將想北斗第七星黒色真炁
注筆成符可以縳賊禁船辟除顛魔及除埋
葬故墓伏尸之鬼男𦍙女𦍙凶惡之鬼

　　　　　　　　　　　(横身/飲風)
此是二十四大神將存想北斗第五星白色
真炁注筆成符可以破樹木精魅石精鬼怪
但書符貼鎮皆不敢爲患悉皆敗藏

　　　　　　　　　　　(蒼舌/緑齒)
此是日月大神王想北斗第二星紫色真炁
注筆成符可以辟除官私口舌一切橫禍並
可消弭也

　　　　　　　　　　　(四目/老翁)
此是四目老翁大神王領百萬衆想北斗第
六星赤色真炁注筆成符可以療諸邪炁鬼
胎癥癖▲癖之炁及一切腫膿疼痛書之吞
貼立効矣

　　　　　　　　　　(天丁/力士)
此是天丁大神將想北斗第六星真炁注筆
成符可以制伏凶魔遍身邪炁疼痛頭昏書
之吞貼立有神驗

　　　　　　　　　　(威南/禦凶)
此是上清威南大神將想北斗第七星黄色
真炁注筆成符可以伏百鬼令男女孝順

　　　　　　　　　　(天騶/激戾)
存天騶大神怒目震睛想北斗第三星紫色
真炁注筆成符可以呼五嶽之神收捉邪鬼
祛攝妖氛也

　　　　　　　　　　(威北/銜鋒)
此是威北之神可想從北斗下降次存北斗
第八火車之炁注筆成符治小兒邪炁之疾
吞服佩帶護身大吉

　　　　　　　　　　　(三十/萬兵)
此是三十萬大神將兵士皆隨從天蓬大元
帥左右侍衞可以賔伏萬魔衆行惡意相向
但書帶佩之無患

　　　　　　　　　　　(衛我/九重)
此是北極帝君想北斗第七星黃色真炁注
筆成符諸廟靈神覩佩符者悉皆避之若度
虛危險厄切宜佩之

　　　　　　　　　　　(辟尸/千里)
此是太玄殺大神將想北斗内赤色真炁注
筆成符可以除滅疫瘴若夜行佩之去除恐
怖鎮衞形魂也

　　　　　　　　　　　(祛却/不祥)
此是天丁吏大神將想北斗第六星黃色真
炁注筆成符可以破除男女不祥之鬼并竈
井之神宅神作諸禍患帶貼立免矣

　　　　　　　　　　　　(敢有/小鬼)
此是五帝之兵存月中光炁直注筆中成符
隨炁書之可以療百蟲毒所傷及瘡癤等但
書在水椀中用水洗之瘡疥即差

　　　　　　　　　　　　(欲來/見狀)
此是三洞六宫真君想北斗第六星黃色真
炁注筆成符辟除心腹脹滿鬼炁鬼胎氣促
疼痛宿食不消

　　　　　　　　　　　　(钁天/大斧)
此是天蓬大元帥手下持金斧斬殺諸惡鬼
神想北斗第二星青色真炁汪筆成符可除
骨節疼痛

　　　　　　　　　　　　(斬鬼/王形)
此是北帝狼戾大神將想月華真炁注筆成

符可以斬殺萬怪千精并一切惡夢書之吞
貼立差

　　　　　　　　　　　　(炎帝/烈血)
此是四明炎帝南方乗車而來日光真炁注
筆成符可以療積年腫瘡蟲蛆惡毒蜂蠆所
害顚魔疾病湯火所傷打折撲損吞貼立差

　　　　　　　　　　　　(北斗/然骨)
此是北極大帝使者用火燒百鬼骸骨存北
斗第五星黒色真炁注筆成符若被呪詛及
毒藥傷害但書符吞佩其藥毒立吐出呪詛
消散
　　　　　　　　　　　　(四明/破骸)

此是四明功曹使者存北斗第二星青色真
炁注筆成符可以辟除蝗蟲䑕耗等如有此
災書符貼於竹竿上蟲䑕立絶
　　　　　　　　　　　　(天猷/滅類)

此是天猷大神將存北斗第五皇青炁注筆
成符可追捉虛空飛走鬼神及飛鳥作怪書
符鎮之立滅

　　　　　　　　　　　　(神力/一下)
此是大黒殺神將存北斗赤炁注筆成符辟
除五兵萬鬼古廟之神書而鎮之走散逺離
本廟如當歸伏即有報應

　　　　　　　　　　　　(萬鬼/自潰)
此是三十六將舉戈齊征千萬重又存太微
黒殺真炁注筆成符可以禁制不從我者萬
種鬼神及妖精皆悉敗散
諸學道之士若遇此聖文真法直須仰重志
依此遂字存想真炁書之即通靈聖大有
神驗宻用修之勿得輕慢不許妄示非道之
流恐生輕易貽於損害之禍矣


太上助國救民緫真祕要卷之三
太上助國救民緫真祕要卷之四對四
　　　　洞幽法師元妙宗編
上清隱書骨髓靈文上
　骨髓靈文唐葉法善天師所傳出自漢正
　一天師之遺法也功驗神竒莫可擬測舊
　以九符常用傳授其餘隱祕莫不聞見臣
　昔於九符之外復得十符謹續本文之次
　別成中卷稍闡元綱以廣妙用也其於條
　律目如舊本載之于後云耳
　　　火鈴驍將飛捷符(卷内聚形符除隂符/黒書外餘並朱書)
　散形
　　　(三清上帝/撥開天門)(天圓地方隨吾筆走直入鬼/剛左隂魁右陽魁左七轉)
　　　唐宏葛雍周武

　　　　(金木水火土周/天列宿星君)(貫雷三尺大龍王太一迅雷/飛符使抛天擲地乗火雲)

　　　　(乗天製劒迅烈風雷上張天羅下布地網今日/直符太清天吏三官使者赴某處收捉邪鬼)
　聚形


　　　太乙奔星收邪符
　散形

　　(金木水火土魁/𩲃𩵄䰢魓𩳐魒)(精精靈靈/隨吾筆行)(六甲六丁三/官四將入)

　　(嚴駕夔龍縳成鐵柱動▲跡左青龍從某魂取青龍氣)
　　　(右白虎從某/魄取白虎氣)(三台載/吾咄咄)
　聚形


右此二符欲書先望天剛在何位並用黄絹
陽曰墨書陽日朱書歩天星取天剛氣左手
結紫微印右手擎符呪曰
天剛七星三天神兵翻天撼地兵三天大魔
王玉清侍御飛符使者從天降下從吾太上
真符今日今時隨此神符赴某處家何事追
捉邪鬼今日功曹直符北帝斬鬼吏兵等侍
吾左右(用引一道/同去矣)執符從天門上步斗至天
魁止地戸上歩到天剛覆身再入魁上面𩲃
燒符爲灰叩齒七遍又念前呪左手握符灰
右手仗劒倒移三歩至綱上立喝符使功曹
往某處不得住滯以氣吹劒一指所往方上
然後以水噀之此法可逹天門五嶽四瀆江
河淮濟無所不通可用一丈二尺黄絹書常
用不必也凡用須如法大驗無術可加故此
二符爲首
　　　撼山符
　散形
　　(此天爲父地此地爲母日月五星是吾使天官地官水官)
　　(春雷夏雷秋雷冬雷飛風走石大神王翻天撼地兵千萬)
　(左隊火車轟辟歷右隊火車飛急電一筆指山山嶽動二筆毒龍海水渾)
　　　(山震木撼百谷沸騰何物敢當不復順魁𩲃𩵄䰢魓𩳐魒)
　聚形



　　　大鎻龍符
　散形
　　(天尊上帝敕玉皇上帝敕五雷飛騎天地水三官)
　　(日太陽君月太隂君三天歩吏兵三天雷火將)
　　(一條鐡柱長千尺炎火天丁/謹䕶持但係水妖當此死)(鐵臺交加嚴雷火車縳/龍敕龍吐水復滅攝)
　　　　(鐵騎奔衝截海源當吾符者形不全上帝敕流金火鈴大/力天丁可付水帝承上文何敢不從今日布炁九道盡塞)
　聚形





右此上二符書當於月建上歩斗綱然後看
天剛在何處取氣閉息氣逆行舌柱上腭捻
左手中指中節不得離於斗口上書符捻訣
目祝曰
行上清無極大道法主某謹召水官地官某
界土地官俵道使河侯山祗某處某事吾謹
敕此符閉逐三江注游五海地界水界中或
有妖怪潜越水府不時興作殘害下民吾使
丁亥丁丑甲戌甲申神將統飜天撼地兵隨
此神符一下乃定一依吾告指揮叩齒二十
四通下筆便書撼山符以緋絹一丈二尺書
此符時髙叱於某山山當振動鬼神奔走知
鎮龍神怪異以鐵板一尺二寸書篆鎻龍符
安岸壁上則物不能過如投入湖潭龍怪衝
符者死
　　　上清飛暴捉神符
　散形(三台星用三台/呪在第二卷)
　　(右眼月隂日先書右/左眼日陽日先書左)(太清王帝敕取太陽真/平天大應王炁合真炁入)(九天大統兵飛仙騎/吏天丁力士急捉)

　　(左元太乙日月星三官獨守將一炁計劒二炁計星北斗七元星/急電急風雷大赤衝入天布陣六甲張弓法注萬星四捉縳妖星)(井鬼柳隨吾筆走背逆者縳逆/道者斬首斗罡浩炁吾身口急律令)
　聚形




右書此符先自本命上起斗變神爲上清法
師再於斗口内返歩至剛用白絹一丈二尺
朱書取剛炁存入朱筆中掐中指第一節烈
火燒香祝奉請
三天門下三師及兵吏九天大統兵太一真
官日月真境平天大魔王天丁力士六甲布
陣使五雷君雲中飛符捷疾使速速急急從
天門降下從地湧出上張天羅下布地網炎
雷火車風威刮地隨此神符速赴某處收捉
爲禍之鬼或妖精之𩔖當見吾前無令住滯
急急如律令
書符時先呪三遍發符時呪一遍此符與火
鈴飛捷符一法用之
　　　陽符
　散形
　　(太陽君某/日直符)(陽日左轉七轉念魒𩳐魓䰢/𩵄𩲃魁凡此七字搯日君訣)(清微天禹餘/天太赤天)


　　(飛雷騎吏承剛/炁六丁付筆行)(一轉六神藏二轉四殺没二轉動魁▲四/轉轉河魁五轉正陽炁滅一切不祥之鬼)
　聚形


　　　隂符
　散形
　　(太隂君某日直符星二十/八宿南斗殺童隨吾筆行)(魁𩲃𩵄䰢魓𩳐魒隂日/右轉七轉搯月君訣)

　(隂直獄吏)(一轉動霹靂二轉動星光三轉動將軍四轉動鬼神赴吾筆下死)
　聚形


右此一符分隂陽日假令甲子日爲陽日用
陽符使乙丑日爲隂日用隂符可滅萬怪仍
依法步斗戴剛陽日朱書隂日墨書凡磨朱
墨隂日取月氣陽日取日氣呪曰
天道魁張使隂驅陽隂陽真炁赴吾魁剛吾
符一著萬鬼潜藏發符陽日搯日君訣念日
君名字七遍隂日搯月君訣念月君名字七
遍存真炁灌注神符驅逐鬼炁邪精符貼鎰
面上鬼神悉滅形矣
　　　上清倒海致雨符




　　　源公尸行九江九河(此八字書/在符脚下)
右此一符欲書致雨先行聞奏及九江水帝
就近河源泉穴若天時有兩即自隂靈報應
若天時無雨即指射河潭湫湖之類別具事
由飛奏
祖師上清大帝
昊天玉皇上帝伏乞特降
敕命指揮某處河源官吏伺候投符立便拯
救施雨布散某處封部取足某尺爲定伏乞
允臣所奏施行仍申天地水三官牒雷雨電
部天丁力士行兩龍王風伯雨師且述奏聞
兼劄子付某處指揮有水去處分明開坐伺
候投符證驗立便施行仍建道場三日或建
五日關奏了當於人退後取朱砂一兩隨日
研細淨筆一管鐵葉一片長一尺二寸闊四
寸依法步綱取炁了返斗倒行立月建上便
朱書不得添減書訖以黄絹封之用都天法
主印印之具全銜位押字不出名又別寫引
一道搯天丁訣念變神呪訖句天丁力士來
吾爲某處久愆兩澤巳具奏聞今指定某處
湖潭(如別有逐/旋指射)定令下雨令乃差汝隨符投
落某處急使計會行兩龍部衆取某日時降
雨施布不得住滯書符訖面讀指揮罷投於
水中莫不應時雷雨張布其行遣不得差誤
文字並用都天法主印印之
　　　上清大力縳龍符
　散形
　　(漫天大鬲罩地鐵山鐵山之元當吾所步)
　　(左力天丁流金火鈴掩暴縛殺四海沸/騰太乙元君日澄奔火鐡索助吾力)(左元無何君禹餘天老/君歩力天丁右騎吏)

　　　(乾坎艮震巽离坤兑書縛字時念天官是吾使地官是吾使水官/是吾使九江九河是吾使敕汝元痕水何某潜寄小水不取天)
　　　(時敗害物命六丁縳汝手六甲縳汝足汝不受縛天丁割汝腹)

　聚形



右此一符用栢木或鐵板長一尺二寸亦先
變䄂請召符中官君直符三官具陳某事安
排朱砂浄筆立在天門望斗歩綱返倒兩次
入斗口中下筆便書仍須閉氣書符分付與
天丁力士搯天丁訣句具某事欲往某處江
河潭湖之内句當某事或驅或縳發符了便
癸
祖師上清大帝
昊天玉皇上帝依臣所行須奏狀開說分明
不得錯誤就便劄付所行遣河海官吏及牒
九江水帝具說事體訖再歩斗呼召天丁捧
文字發符彈訣目(如是投符仍須急令人奔/走恐雷聲海水驚人也)
　　　識符使形狀法
飛捷符使頂冠騎龍仗劒金甲著緋衣使入
病家及驅遣鬼邪除去伏屍也
收邪符使披髮仗劒著皁衣甲可使入水府
泉源遣禍逐鬼若貼人本命上則夜間赶人
精神也
鎻龍符使三目披髮銀甲乗金翅鳥朱雀之
氣可使鎻斷水妖水怪伏蟄蛟龍魚怪之𩔖
置符之處水怪等並不敢衝犯
撼山符使四目八手騎火龍乗黒雲從官將
吏兵三千人可使穿地撼山五嶽大山風雨
摧折不可妄用此符
捉神符使披髮帶金甲目有火光手把斬妖
劒乗火雲走如飛雷可使捉鬼神石銅山精
莫不裂碎
隂符使裹幞頭仗劒著皁繡衣乗符魄隨逐
兵吏驅斷鬼怪莫不盡滅
陽符使裹幞頭仗劒著紫繡衣乗符魂隨逐
兵吏斷諸驚怪魘魅立便消除作兩像篆此
乃天之告命之文天之真信三光之靈文也
縳龍符使此一符乃太一元君鐵索鎻怪之
祕文者也用之看下文不可妄傳此符也

太上助國救民緫真祕要卷之四










太上助國救民緫真祕要卷之五對五
　　　　洞幽法師元妙宗編
上清隱書骨髓靈文中
　　　五獄符
五獄符者用金木水火土五行之炁以結獄
禁攝邪祟姦惡鬼靈各隨時之旺相所主而
書符建獄可以考驅徴應也
　　　土獄符


　　　　　　　　　　　(朱書黄紙先以釘/釘於獄内後布灰)

凡作土獄書此符先想見符使緋抺額皁巾
朱衣執鐡棒自空而降次存筆爲黄龍口吐
光炁而成其符欲下筆先念呪七遍又念土
星名七遍而書符臨煞筆又念土星名三遍
念三縳字七遍呪曰
唵㖵囉鉢竦那夜野大陁阿孽帝靈啼帝唬
囉耳呀提唵伊醢婁醢煞煞婆訶(取/炁)土星名
軍吒利(此是土/星名諱)三縳(書符煞筆/念此二字)
　　　木獄符

　　　　　　　　　　　(朱書青紙上置於/獄内然後布灰)

凡作木獄符存歳星自東而來降下化爲青
炁灌頂中而入後想自已頂星冠著青衣朱
履左手執青圭右手書符想筆作青龍口吐
光炁而成符欲下筆先念呪七遍
太上治(書此字念太上/老君敕取炁吹)七統(書此字念七/星敕取炁吹)煞
鬼(書此字念天煞地煞年煞月煞日/煞時煞便取天剛炁吹各七遍)急召(書/此)
(念急召天下一切無道鬼神/東方青靈神炁攝取炁吹)
　　　火獄符
　　　　　　　　　　　(墨書此符赤紙上置/於獄内然後布灰)


凡作火獄符先存南方真火之炁自南方而
來如練入眼中灌注遍身火發光燄又想身
成三頭四臂後想筆爲火龍口吐光炁而成
符欲下筆先念呪七遍後書符呪曰
唵叮囉檀曩呾囉夜野尾鉢吒吽婆訶(取/炁)煞
筆念南方丹靈神炁攝(念七遍/取炁)
　　　水獄符

　　　　　　　　　　　(朱書此符黒紙上/置獄内依法行持)

凡作水獄符先存北方玄真之炁自北方而
來如練入耳中灌注遍身玄光之炁靄靄然
忽變身爲天丁左手仗劒右手書此符想筆
爲黒龍口吐光炁而成符欲下筆先念呪曰
辰星見祥萬鬼伏藏天帝召汝孰敢隱藏一
切凶妖赴獄見形急急如律令煞筆念北方
玄靈神炁攝(七遍/取炁)
　　　金獄符

　　　　　　　　　　　(朱書此符於白素上/置於獄中然後行持)

凡作金獄符先存白光之炁自西方而來如
練入鼻灌注遍體如月之光華忽變形爲太
白星冠素服左手搯追鬼訣右手書符想筆
爲白龍口吐光炁而成符欲下筆先念呪七
遍呪曰
太白皓靈收攝邪凶不正之鬼天地莫容金
虎揚威摧滅妖鋒一切隱惡神吏追窮急急
如律令煞筆念西方素靈神炁攝(七遍/取炁)
右此五符立獄並先安符於中間次逆步二
十八宿丁綱而遶之凡起此獄亦書此符燒
與病人吞服依五行水一火二之數用之
　　　建五獄法
凡立五獄申奏文字並依天心法天獄法式
施行方位同前用之獄圓闊三十六寸以符
安獄中心符上羅細灰厚二分内水獄用三
斗犬淨新盆一隻不浸漏者盛淨水七分用
大明照子一面照上朱書山精野怪符一道
(符在/▲後)著在盆心㸃長明燈一椀浮水面上(油/盡)
(再/添)盆上橫法劔一口用皁羅一匹皁絹亦得
五方紙錢共一束步馬五匹繫於空中去盆
上地面相離四十九寸如木金土火獄只用
照子放灰上燈一盞虛架照上劒卓燈旁綵
隨方色餘依式
　　　立五獄榜式
北極驅邪院榜曉示承帖神將大判官等
　當院於今月某日某時具狀飛奏
　上天及申東嶽牒都大城隍乞差神將判
　官吏兵等收捉某人家爲禍邪祟鬼賊赴
　此獄中顯現蹤由分明報應仰干繫等神
　吏知委以憑申解者
右曉示承帖神將大判官吏兵等衆各知委
　太𡻕某年某月日時榜
法師半銜押
　　　獄様圖



　　　　　　　　　(建獄畢燒追鬼/符符在天獄式)


　　　建獄啓祝
凡建獄畢然後焚香變神歩七星綱如前法
陳述建獄因依搯都監訣黙召城隍匂本家
司命五道土地隣近社廟等神分明指揮神
將吏兵等責勒近限須管於限内收捉爲禍
邪鬼上獄顯現蹤由分明報應以憑申解不
今懈慢稍有不依今來指揮應干繫等神一
例申送泰山根究知情斷罪禀此奉行
立獄祝與天獄呪同用獄內驗鬼跡亦同本
法如經兩日未見報應依法再申牒催促施
行
　　　召山精野怪符
此符用朱書搯玄武訣想身爲真武披髮手
仗三昧火鈴神劒足踏龜蛇搯天丁訣召天
丁力士四直神將想在左右先發訣抛斗以
綱在前指有鬼神處後至案前呪曰
吾佩太上印速赴此間行神布炁斷鬼除妖
四直使者六丁六甲爲吾急召速赴壇前吾
在此間卓劒相待急急如律令念呪畢想六
甲六丁及四直神將符使吏兵遍往捜羅驅
赴壇下符用朱書
　散形
　　火木土金水(隂斗/名)(二十/八宿)

　　(吞魔食鬼收捉一功邪道)
　聚形

　　　　　　　　　　　(此符追召山精野怪/建五獄可書照上)

　　　追風法
凡人或有路中逢惡風此夭惡神之所作也
如與人爲禍即搯天丁訣想身爲天丁力士
結天剛斬鬼印想四直神將驅定爲禍邪怪
抛隂斗𦋇定以金刀訣印斬之其風分爲兩
段再以隂斗𦋇金刀印斬之其風自墜或分
散下必有血
　　　驅兩法并符
凡少雨旱先於壬癸子丑日作醮先五十六
歩綱仗劔想身爲天丁力士朱衣赤舄向當
日辰上呼功曹及先擲此符於所在江河中
其雨自作耳此符朱書鐵板上作之



　　　拜章法
凡行符治病驅逐強惡之患必須齋沐嚴莊
淨衣設壇置醮上章行事仍先吞解穢符



右書等時靜心向王方閉炁啄齒三通以朱
篆二道篆畢一符燒投沐浴水中洗身以朱
内淨水盞中吞服洗蕩五藏潔滌内外邪穢
之炁耳
次掐三台訣誦呪書都匠符隨訣誦三台名
虚精六淳曲生畢次誦呪曰
天地運用日月之精光徹四海能斬邪精斬
妖去病身有光明神水既作萬禍滅形急急
如律令呪畢即握筆書符
　　　隂陽日都匠符(二/道)

　　　　　　　　　　　　　(剛日/朱書)

　　　　　　　　　　　　　(柔日/墨書)

右二符陽日以朱書陽日符隂日以墨書隂
日符每書用其日符二道一符燒之成灰淨
水調服一符鋪拜章案下書時勿令雜人見
之伏章法
凡上章朝天法師具法服就案歩斗綱身在
斗口放章案上先存己身爲驅邪院使伏地
冥心存二童子執劔持印并龍虎朱雀玄武
在其前後左右日月之華映照兩目五星在
頭青黄白三色之炁繞身九色圓光出於項
後内外洞徹即見上元唐真君執符居前左
中元葛真君執㦸居前右下元周真君執節
居前中直使功曹左右使者金童玉女章中
從事身中五體真官神將君吏籙中法中神
將官吏金剛力士等布列圍繞前後次存己
身駕丹瓊車乗赤紅之雲自西北而昇初入
剛風世界見日月交映黄道坦直入五色雲
中過天門次經欲界無色界過種民之天皆
有七寳瓊林森森然夾道靈風振之自成音
韻過黄道比有紫雲成盖遥見金闕門題之
太清太極宫當去闕百歩下車留侍衞官將
不進唯與旬中玉女捧章玉童齎章函前引
急趨入闕門次入金闕第二重題之太上三
天門下即不入此門次向西下詣太元都門
入門之北天樞院見大殿下謁正一張天師
拜陳上章之因天師稱善即自殿門東出回
歩北向詣鳳闕下少頃見玉童一人朱衣黒
冠自門而出就捧章玉童手中接章函入進
太上御前次有領仙侍郎引見
太上戴九徳之冠著九色雲霞之帔正殿而
坐左右二真人侍立群真翊衞太一朱衣在
太上前覽章文又自宻陳章中之意
太上宣太一於太清玉陛下書依字即於玉
殿右階付今日直官曹官畢即拜辭
太上次出辭天師即與向來門下官吏抃躍
還車經歷所來威儀如初至案前稱以聞再
拜興



太上助國救民緫真祕要卷之五
太上助國救民緫真祕要卷之六對六
　　　　洞幽法師元妙宗編
上清隱書骨髓靈文鬼律玉格儀式下
　凡十門(共一百一/十五條)
　　　道法門(二十/七條)
諸行法官乃陽行隂報並依式歳考功績如
　能止邪抑非治困拯危度死超生含靈受
　賜解除𡨚仇者依儀遷職如傍循私曲隨
　曲隨惡長姦者許三官紏察以聞當議重
　行黜責
諸發遣文字危急行劄子限當時(謂病篤㑹/問隂府天)
　(曹命數延/促之類)次緊牒城隍限一日次申東嶽
　立獄催鬼神限二日常程給限並不過三
　日輙有留滯半日杖一百渉私故徒一年
　情重者加一等在道阻節者以其罪罪之
諸應管東嶽差到神將吏兵三年一替(一年/一替)
　(者/聽)並具勞績過犯報本嶽考察賞罰仍於
　去替一月前預差替兵願留再任者關本
　嶽應替不替不應替而替者杖一百有故
　者勿論
諸神將被命報應稽遲者杖一百縁事害人
　受賂者徒二年天兵將吏仍具所犯因依
　奏聞
諸行法事有不便者不得擅行改易即時奏
　請以俟報應(謂如遣鬼不去即/符使不靈神之類)違者徒二
　年非行法官輙干預者徒三年
諸差使鬼神不任職誤取生人魂魄或令發
　狂致疾者流二千里因而害人性命加二
　等毁法不遵者處死
諸行法官所至許帶符印隨行在處稱行司
　應有須索呼召將吏等輙違戾者徒一年
　干仙班者具事因奏聞
諸承受文字遺墜者獲時經驅邪院自陳檢
　㑹別行仍責限追尋不獲者杖一百限内
　尋獲與免罪
諸鬼神應送所置輙違而不往者流三千里
　累犯者處死
諸神將吏兵等因追攝鬼祟殘害受賂者徒
　二年若隱庇縱令逃避者以犯人罪罪之
　若罪人在壇顯驗通露後忽因事身死者
　具將吏所責情狀奏聞
諸神將名山大川城隍社令及三品神衆凡
　遇承受驅邪院文字並須驗認印記嚴謹
　護持速具報應輙有輕易者徒二年
諸鬼神等受驅邪院發遣經宿不離當處者
　一日徒一年十日加一等罪止徒三年
諸邪祟經驅遣而六甲土公司命等神輙隱
　藏不發去者徒三年因而害人性命者流
　三千里天曹降㫖留住者勿論
諸民人有事告訴行法官受接不行雖行而
　苟簡及妄入鬼神罪目者杖一百不候告
　而別指事故行遣者非
諸當職之神輙與民人婦女私通者流三千
　里情理重者奏裁如地分鬼神犯者加一
　等
諸鬼神無故害人性命及偷盜人間財物不
　受咨懇被捉者處死所屬城隍土地等故
　縱者同罪失覺察者杖一百
諸被使鬼神不即時往幹者杖一百緊切事
　干人命徒二年因而至死流三千里受敕
　符違而不去者處死
諸蝗蟲旱勞天霜雪雹害民稼穡本地分神
　衆不能救濟驅邪院差將吏同力止絶違
　者杖一百事干天曹時行年災許具章表
　奏聞
諸神將吏兵應使而不使不應使而使者一
　人杖一百十人加一等罪止徒三年
諸救濟民人疾苦合用干礙神鬼呼召輙不
　到者流三千里雖到而不恊心搜捕幹捷
　者徒二年天府差幹他事者勿論
諸天行疫疾令人患瘡腫走痛之類𨽻十二
　年王統行所主神鬼受驅邪院遣除事合
　遵禀天曹拘收者即時報應具奏上界違
　者杖一百
諸山川土地司命城隍受命搜捕邪祟輙有
　違滯故縱於經歷地分害人者直送東嶽
　處斷主者失覺察杖一百
諸提舉城隍社令有過者具奏北極取㫖三
　官紏察關驅邪院施行
諸方境内遇年災大疫損傷人民牛馬畜獸
　之類被告即關年王神收毒仍奏知上界
　違者杖一百
諸囹圄久淹受苦之人所犯非辜實負𡨚屈
　諸處雪理不明即委當處城隍嶽神顯諭
　推勘官吏省悟實情立爲與決違者徒一
　年如囚人實犯隂譴者勿論
諸神將天丁兵吏輙離行法官者杖一百遇
　有急闕許於近便神祠差借共不得過五
　百人幹辦訖犒賞推恩申奏所屬録功
諸鬼神承受天符委幹稽留不行五日杖一
　百十日加一等罪止徒三年有縁故者具
　奏天府
　　　太甲門(二/條)
諸林谷妖異累害人者處死所部鬼物非過
　干累及者送東嶽處分應干經歷地分不
　覺察杖一百同情犯者罪亦如之
諸林木散大爲人欽仰立祠祈禱無福報者
　並除之因立祠而不爲害善能興福於人
　聽以有無功績奏聞違者杖一百
　　　太戊門(一十/條)
諸地炁所産育養之物遇災年須出生地毛
　如鬼神無故出入别興風雨因而損傷稼
　穡害及人命者並流二千里仙官拘執六
　地犯者具奏天府
諸神鬼盜人財物滿千錢者流二千里不滿
　千錢徒二年若常住供獻之物不以多寡
　滅形
諸地分主首故縱邪祟於部下爲害者關日
　遊神吏騰報違者杖一百
諸掌文字管攝邪魔差當日功曹將吏承受
　有稽遲投至不明磨擦損汙者杖一百私
　拆封角視者徒二年奏書有漏泄遺墜者
　流三千里
諸鬼神妄攝人魂者流三千里因而致斃者
　死
諸神鬼呼召不至輙違慢不恭者徒三年
諸神鬼非攝受於人世不得與生靈混處違
　者杖一百(天府謫/仙者非)如妄假名目僥求祭祀
　者徒二年切害者送東嶽處置拒捕者死
諸鬼神無故在人家潜伏妄興妖祟爲害經
　宿不去者杖一百五日加一等罪止徒二
　年神命不去者死
諸人間染疾旬月淹延不退夢與鬼魅交通
　者委所居地祇具事狀申東嶽誅滅違者
　杖一百
諸驅邪院官行天符委山川地主收捕鬼祟
　不即力幹違慢者徒一年
　　　正一門(四/條)
諸稱水者不以大小淺深善能滋養稼穡而
　不隨時者許九江水帝察其功過保奏違
　者杖一百
諸龍神在江河湖潭湫水有所王者謂之主
　正則祠之若因大風雨無故非理出遊害
　人稼穡者徒一年妄邀祭祀者徒二年掌
　水司引水因漂溺田屋苗稼被害及五十
　家已上者流三千里不及五十家徒三年
　災年時行地分變異者勿論仍具表以聞
諸龍神鬼主江河汙流去處若故曲邀舟車
　祭祀者徒二年妄興風雨飜陷田屋至傷
　人命一人流三千里十人處死十人已上
　滅形干渉湖潭主首並同罪本地分不紏
　者罪亦如之
諸隱伏鬼神合起雨澤不急救旱苦水主一
　同情隱不爲放露者並徒三年
　　　亡祟門(六/條)
諸亡者有怨於生人曽經地府陳理未結絶
　而擅於人家作妖異尅害他人僥求功果
　爲報雖非損人命而動煩立獄仇對平人
　者關地府滅形
諸無道邪祟隱顯形影放火撒血引弄家屬
　之類驚犯生人者流三千里至害性命者
　死
諸鬼祟放火在人居室或籠櫃中燒𤑔財物
　舍宅及十戸者死不及十戸徒三年送酆
　都重役地分知情故縱不紏者流三千里
諸伏尸鬼怪古物精妖一切無名之鬼妄託
　不繫籍身死輙停世間不去者徒一年妄
　假威勢曲求祭祀陷害生人流二千里地
　分主者知而不紏同罪
諸鬼祟傷害生人因追捉藏伏者徒三年拒
　捕輙與吏兵闘敵者死
諸孤露無主邪鬼假於新死故亡之便纒繞
　生人有所求者流二千里傷人命者滅形
　委是家親眷屬逐時有闕祭祀因而作祟
　者以餚饌祭饗善功爲報化諭遣退若受
　祭饗福力後依前爲害生人者送東嶽於
　下鬼籍中拘係
　　　國祀門(五/條)
諸國家不載祀典神廟妄興妖孽誑惑人民
　輙爲禍福者流三千里曽傷人命者滅形
諸鬼神雖不載祠典而能福及於民者當考
　功績以聞推恩若自矜其功捷便妄以妖
　異於人興疾疫須求禱祀而不退者徒三
　年至傷人命者流三千里及十人者死十
　人已上滅形
諸里社本界神祠水陸二路見係陽界靈威
　該在祀典不得受人間曲祀及不得受人
　厭呪生命違者紏察申
　三官當議重行黜責
諸祀典福神有害於人間者具所犯奏取敕
　裁
諸朝列功臣名賢因立廟祠後有害於民者
立便遣之違而不去關東嶽并具所犯奏
　聞
　　　飛奏門(二/條)
諸急切飛奏限兩時報應(上天急切與地獄/仙官行報者不同)
　若違時不報或因騰奏有失者並杖一百
　仍許再奏候報施行如驅邪院誤報因而
　違者勿論
諸奏書緊切限一日次緊限三日常程限七
　日報應(並謂奏/上天者)皆用引劄通落須經歷地
　分護送出界輙邀難拘滯者一日杖一百
　二日加一等罪止徒三年若情理切害者
　並具事因奏聞
　　　玉格正條(十六/條)
諸應本院官法服星冠朱履非行持伏鬼魔
　者不得披戴違者徒一年不因法中事儀
　以勞鬼神者徒二年
諸應本院官法職乃上清玉籍𥙷充統攝三
　界邪魔所授正法中誥籙並以黄花帛上
　朱墨間寫裝嚴卷軸給付訖本師告諭戒
　行勤切應係法中祕語靈文口傳心授不
　得隱落違者三官紏察
諸行法官若善能傳授正法與有道之士行
　持救濟生民有感格者歳許具表章奏陳
　當議不次推恩
諸應選人材可保奏而不奏不可奏而奏者
　並徒一年未經奏陳輙傳印訣者罪亦同
　上百日内本師自覺舉限内不首陳罪亦
　如之
諸應奏名後不依師㫖及有違背事儀者徒
　一年情理切害者本師具實告奏先滅一
　身後罪九族
諸應有道士告傳正法以救民人主師圖其
　財利輙生難阻者杖一百妄授貨者一匹
　徒一年十匹加一等罪止徒三年仍降兩
　資法職不滿一匹杖一百饋送酒食亦同
諸行法官每歳拯救危篤病及二十人轉一
　資二十人已上依仙班格陞職功行遷轉
　法位奏聞若人間告訴不爲度理畫即救
　濟并妄遷補法位不實者並徒一年
諸奏名人未奏詐稱法職者徒二年巳奏而
　報應未下保舉審察不當即議重奏不俟
　報而妄稱師弟各徒二年
諸新補本院法官習篆天符星斗印訣綱歩
　之類以金玉香木板書習了畫時以香水
　洗脫棄於長流水中違者徒一年
諸以正法妄傳非人而希求財利或得財而
　中悔不傳者並徒二年(未得/財同)假以他法影
　應爲正法傳之者徒三年
諸以正法鬼律示非人或假借倩人傳寫侮
　翫不恭與非行法人持論泄漏訣目者徒
　三年以法示翫鬼神者徒一年故令他人
　以法陷鬼神者徒二年至死者流三千里
　不具威儀精潔觀讀者流二千里
諸奏上清表章詞文關直日功曹通落東嶽
　文狀付沿路土地收捕鬼祟差本院神將
　吏兵告奏事定輕重行遣如合奏而不奏
　不合奏而奏者巳上並杖一百
諸正法天書祕籙符篆傳授與人者許謄寫
　故本藏之名山大川龕嵒石匣中法官敕
　誥符文經轉資盡將巳前所授者皆焚化
　置之江湖中止得留見任官文書如不燒
　化以故法衣裹複投於江河内篆符替下
　筆墨朱紙硯水道冠法服諸般應替之物
　盡火化沈向水中或埋在洞府石室之内
　並以訣法藏之違者徒一年
諸傳度正法聽以甲子庚申三元八節五臘
　本命日奏名跪受劔印訣目筆硯朱墨法
　具皆祭而用之鐶劵質信器具金銀等物
　鉟鎔售錢置供獻拯濟貧人不得入已侵
　使違者徒三年
諸行法官急速去世者預顯異境此乃上天
　告命遂使卒然而去無靈異者即是有司
　追取證對不明事宜令嗣法親眷速以符
　誥敕牒法服(謂其行法之師先所受本法/誥敕之文并本身所服階品)
　(之冠/服也)焚爲灰投長江關水官逓與其人幽
　司遵行違者徒二年
諸法官功行果滿被召者法體二上三下如
　蛇蟲行耳似有風聲目無神光天柱不起
　天鼔不鳴便穴腎堂皆痛神炁自湧泉穴
　出頂門即便以誥籙符印函藏一處更新
　衣法服端坐遺囑嗣法親眷訖蛻去前有
　瑞雲仙仗迎引直赴洞府受仙官領職治
　事若法體覺知不能支持當處土地寵助
　嗣法親眷依上法函藏違者流三千里情
　理重者處死
　　　儀(三十/五條)
諸應正法鬼律文篆並以香篋綵囊巾笥貯
　之遇檢閱存神冥目結界入靜方得開卷
　不得過五行祕之慎勿令鬼神盜觀
諸善民能驅邪輔正實有濟物之功者收録
　奏名傳度正法補職受位
諸應院中法具(謂如劔印筆墨朱/硯冠履法水之類)未經奏祭
　並不得擅便私用
諸應傳度弟子肘歩投師師昇壇說戒露剌
　飲丹分鐶破劵以誓盟言次與訣目符文
　宣示真誥跪受官職印劔之類師啓白上
　真落三尸於四體釋萬罪於九玄關報所
　屬行持上合天心
諸應神將吏兵(謂東嶽/差到者)明受報應到院訖以
　酒食錢馬犒設常守本職准備驅用不得
　私使
諸行法官經過有神祠處掐天丁訣鳴天鼔
　集身中靈官護法將吏隨行以布威儀神
　自畏伏
諸行法官早朝取服旺氣作用奏書設醮不
　得燒檀乳香
諸應世間人命禀天注夀禄如經本院拯救
　所病不起即是數盡劫終此即不可行移
　文字必爲虚設
諸應拯濟世人行遣文理不得繁雜止可直
　言至誠之事仍聲說前人性命繫係天司
　奪禄滅筭乞不在今來所陳之限明乞報
　應
諸受披訴狂邪妖怪者法官變神受詞押印
　遣行
諸應醮設許奏
　三清玉帝表章等非時不得輙有䙝瀆焚
　奏表章先以鎮信同化差功曹直符齎送
諸應醮奏於
　三清玉帝位傍列採訪使者一位餘位不
　得近帝座
諸應入靜燒香行事修寫法中文字先以斗
　盖勿得雜視
諸被告訴致死而來呼煞以㔶盖鎮之
諸應治牛馬六畜瘟疫者問所損過數牒年
　王神驅之
諸應授質信量其至誠收售之價錢爲三分
　許用一置供獻一施貧者一即贍道
諸立獄治病移文字不伏者並攝囚治之
諸魅亂發魘心腎虚困者以符籙吞佩鎮之
諸應治小兒驚呌夜啼委家竈簷神四天王
　飛天捷疾神以三光符治之
諸應行法官逐日拯救世人合用贍道之費
　無受民賄自然上天賜禄遇闕即上章表
　言誠自有隂助更無乏少如輙受民物則
　世用不扶
諸人家竈鋪營業被邪厭閉者以三光符遣
　神治之
諸應修造營葺之類牒太歳安撫所轄土公
　等神無令興害
諸應有怪異居於陂塘堤岸以至修築不常
　非時爲害損壞者委當處土地驅逐離彼
　仍以三光符鎮之違而不去者依法斷遣
諸遇瘟疫流行人罹疾苦依格劄付委土地
　等神外牒年王神收回毒氣合飛奏者本
　院官禹歩變神黙言口章以聞
諸孤民不宜男女貧窮無嗣息先以法退三
　刑六害星仍以籙佩
諸應世人所居不利隂陽不和上下剋害連
　年困篤累歳迍邅者授之以正籙
諸應治事量其輕重行持不得妄動神將吏
　兵如接押詞狀畫時行遣勿入鬼神之罪
諸應傳度正法以法中用日設醮一座名曰
　傳度醮奏獻錢馬一百二十分以章醮儀
　中聖位列獻如數内減半奏者從之告報
　天地授舉官保明狀訖依法付囑符訣官
　誥真籙之類關報東嶽割移名籍附天曹
　原赦九族出離幽冥超昇生界登壇節次
　行事並依本法
諸應驅邪院行法官並稱都大統攝三界邪
　魔事初補右判官次右大判官次左判官
　次左大判官巳上並謂同管句院事次功
　格髙者昇入仙班補爲都天大法主同判
　院事次加九天金闕大夫(謂一年内救民/及二十人凶歳)
　(旱潦枯槁刻日/應禱陞禱者)次水部尚書次木部尚書
　次土部尚書次金部尚書次火部尚書(已/上)
　(謂歳救數過/二十人者)次或救大害功行優甚者逓
　相轉補次紫微宫使日直元君(謂歳終助/國除災安)
　(寧境土遣鬼兵/隂助帝祚太平)又一年内能驅滅分野蝗
　蟲災怪持法除去者加九天金闕御史又
　一年可發志願自於名山建立壇場投詞
　獻章上祝
　人君萬歳實有應驗者加金闕上仙侍中
　又一年自了性理出於物外提拔群迷出
　離五苦親詣南曹添注主聖臣賢九族生
　天萬物受恩者加紫府上相次玄都大相
　次太玄上相次太極上相次金闕上相又
　一年通證大道無窮不執文字指喝有驗
　能治江河湖海蛟龍作害山崩派決實有
　利國濟民馘除大孽之功者加無極上相
　巳上自日直元君至無極上相計九位遷
　職者合授上清九等大籙方許入此憲格
　餘職並依諸仙官以三元爲首洞神巳下
　轉行初下元一品仙官次知北極驅邪院
　使中元一品仙官判北極驅邪院次上元
　一品仙官判酆都使已上有功行果滿次
　第遷轉身登金闕侍列
　三清
諸應發
　三清玉帝北斗三光符行事官變神上奏
　具所請事因稱臣今准式付發遣願如臣
　言祝畢即便給直符使符到奉行
諸應行法官出入常存領六丁四直土地監
　印力士等神隨行以法囑之無令失事
諸行法官朝
　上帝驅瘟邪斷怪祟須先戴三台北斗變
　爲驅邪院使
諸朝見
　上帝元正日登黄金殿春登瑠璃殿夏登
　寳珠殿秋登白銀殿冬登水晶殿
諸朝
　上帝奏請畢即詣天樞院部領四天王十
　二大神八金剛六丁六甲天蓬天猷元帥
　火鈴將軍五雷風雨神直出天門
諸立獄須奏聞申泰山具事儀稱述巳於某
　月日於某方立建天獄奏
　上帝言五斗獄
　　　式(八/條)
諸篆天文符籙以天徳月徳水六甲六丁筆
　黒帝墨太陽靈朱五龍寳硯一如傳度法
　訣收取奏訖方用
諸應伏兇猛鬼神切要委曲神將仍左右掐
　局邪訣入以左右斗盖之己身宣敕云汝
　過罪䟽之吾以救民爲心
諸應奏醮爲民禳災先奏星宿真君科狀後
　坐稱弟子禳災集福延齡命素代厄衣禄
　䖍誠置備知鑒逹誠
諸應
　上清綱歩念斗呪至天剛住便彈却印訣
　却用天剛印指出若以符中呪唯歩斗以
　貪狼星起之
諸祭神以春夏秋冬四季六甲等日祀之春
　六甲夏六丙秋六庚冬六癸日於門戸外
　以齋果香棗湯三分供養三界直符四直
　功曹一位土地先化土地錢後具述情意
　云吾奉
　玉皇敕佐天行化助國救民凡行符法斷
　絶爲禍邪祟治病扶危作福祈祥皆憑使
　者通逹上下諸位聖衆今日齎備酒果錢
　馬以伸醮禮伏望使者恩慈大布威光特
　垂靈祐次三上酒化錢念呪
　　　誓功曹文
吾聞夙修大道今作至神莫不以功行居先
救民是切故顯幽赴冥出水入火變見千途
威通萬狀荷戈挂甲負鼔擎鍾出沒縱横來
去無礙邪魔聞之膽碎疾病見之安寧吾以
正法降魔用汝威靈佐助收伏鬼祟斷絶禍
原福及良民功歸善道今以祭禮略報神勲
少謝功勤用答靈威深勞戮力伏請各各醉
飽
　　　誓神將文
汝等各宜醉飽酒食整肅威儀具嚴天戒祗
威帝命奮威武之柄致平定之功嘉績有成
明敦響答奉啓東嶽差來神將兵衆素韜神
武夙藴機謀聞望清嚴儀徳英偉響應鎮嶽
之命來專討伐之權震動則兇魅滅形眦睚
則風雲變色靈戈所指大惡無前輔國救民
濟時利物推心事道宜莫好功當院早膺仙
誥素被道庥誤叨天吏之權惟藉至神之祐
上則鎮身保命學道事天資我身真冀膺天
爵中則顯揚聖化昭布隂功推此威靈願成
績緒下則救人利物治病祛邪誅翦兇妖興
隆福泰庶使累成善效響應幽微徳著而汝
等同分其利功成則汝等共享其榮盡舉當
世之便宜共望正法之超冠利而不害威而
有懲凡事虧中失順害物違天致討行誅芟
邪輔正以終功而勝凶徳以神化而勝奸謀
某何以當人孰能禦惟爾有神輔我大道急
急如律令
諸應神將吏兵以法訣付囑常當守護行持
　正法榜之本院曉諭
北極驅邪院
　當院見管神將吏兵等係奉
　玉帝敕命差撥赴本院護法行化助國濟
　民救度群品咸歸正道切慮不知本院有
　天印方一寸八分或方二寸一分或方三
　寸或方五寸管轄天兵百千億萬垓印篆
　一毫一紋容隱三十六萬垓兵將隨吾印
　轉邪魔聞之膽碎病者見之安寧
　上帝賜之力士捧擎從吾所行印中兵將
　百千萬億垓來往如風無形無跡變化不
　窮隱吾印中召之則至或見大身徧滿虚
　空頭戴須彌肩擔日月手把帝鍾足踏夔
　龍或見小身入微塵中於絲髮内現大威
　通護持正法千變萬化救度有情不自伐
　功玄妙之力道法無窮切恐所管神將吏
　兵等不知有此法令故意違慢遣汝受罪
　不輕當院今將天兵將吏嶽兵將吏分屯
　畨次准備緩急使喚如聞當院呼召急須
　速至如不係當畨或不呼召並仰潜隱六
　合之内自隱自伏具下項
一天兵將吏等常切准備呼召如不呼召不
　得擅離天界
　南斗天兵三千六百人
　黒煞神兵五萬人
　四輪正一部兵將
　放光一部兵將
　天丁衆神
　力士衆神
　金剛衆神
　大明衆神
　飛龍騎吏一千人
　斬龍騎吏一千人
　決龍騎吏一千人
　統兵助法神將二員
一泰山差到兵將仰分作兩畨每一日一替
　參隨當院行法官出入遇有急速幹事不
　在此限仍只得於本院安泊無輙慢易仍
　委自統兵助法神將常切提轄
　統兵神將一員
　助法神將一員
　馬歩兵若干人(開東嶽關/到人數)
右件兵將神吏等今出榜曉諭仰詳前項指
揮遵依奉行如稍有違必無輕恕汝等有功
即當賞犒具奏
上界賜之恩果的無虚示各宜知悉
　某年月日
具法位押
太上助國救民緫真祕要卷之六









太上助國救民緫真祕要卷之七對七
　　　　洞幽法師元妙宗編
輔正除邪考召法序
夫考召之法出於正一之道故有三五考召
之籙官將吏兵本文備載又按金𤨏流珠作
考召法師須於明師受本經籙(自有三元五/行將軍六甲)
(七星玉/女經圖)又考召者爲考鬼召神之事當發心
助國安邦救治百姓又受考召正法之師比
世天官亦同大郡守之任身法不輕百日一
思巡(巡檢世之妖神鬼/祟精邪令不爲祟)十日一存用(思存用/法觀世)
(界恐有惡精邪神蛟龍鬼精妄爲祟害及天/地毒炁濁亂於人又恐風雨不時此等事外)
(即自理身常令魂魄俱正正/炁常行精神明盛可以長生)又云夫爲考召
法思巡遊天下十方世界救度人物常行平
等爲國治家及身救濟人物著功於天地之
間行徳聞於玉京之上者功滿則
上帝使仙使迎之上補爲大仙真之位白日
上昇自人皇行之逮至欒巴之後得道髙真
於施持用者莫可能紀竊以學者世乏宗師
事失原本不能遵正真之大體執偏末雜施
之小術故隨名假用往往失之於鄙陋道隱
小成豈足貴之於道者哉若不叙其本而辨
其末則元機妙𧷤愈靄昧而不明𤨏細緒餘
擅見聞於專業使學者豈得推窮於玄奧博
該通於極致乎謹以古法考召綱要之㫖叙
之於前旁助雜術編之於次庶乃別其源流
以明於本末者也
　　　考召六種功徳
後聖君告天師曰此考召法通於人以成功
徳有六種
第一能與治邪注疾病收捉誅斬祟妖
第二能與人勘天曹地府年命長短貧富貴
賤
第三善能與人禁斷公私𡨚對相害
第四能與人夫妻男女生命相剋者令不相
剋永世相宜出得金木之災水火之害從順
無礙
第五能與人解除公私呪詛寃鬼害神生人
死鬼圖謀口舌之害皆能消之彼此無害
第六能除天地災害風雨不時四炁不正毒
龍凶神滛水滛旱瘟毒鬼炁若非正天行者
此法能除之又告天師曰此六等之法是
太上大道君結習天地正真之炁爲符籙一
千三百八十一階具足即令爲考召大法如
此者是大道上妙救人濟物之大法能行不
欺不妄立取上真此法功滿三千白日拔宅
家口雞犬共得昇天
　　　立壇存師訣
按正一考召儀曰夫考召法是考鬼召神也
須安壇立纂建獄開門引繩繫壇及獄開四
門禁歩結界以香案明燈於上中夜禹歩歩
於中心丁字繞外結界勑水訖即西向立存
三元考召正一法師李尊師(存綱頭大度師/李惠舉尊師存)
(時亦可小聲/呼其名也)紫衣飄飄具冠劒乗九色師子
紫雲從西北而來繞壇三帀(心存禮/三拜)即與臣
禁壇又領陽兵往天曹人間共臣身中籙兵
同心併力爲某家或爲惡鬼或爲治某事尊
師又領隂兵助身中籙兵入地獄及水中或
於墳墓中捉祟害某家鬼賊來到壇中勘問
所由開啓聞奏
　　　口奏式
追捉臣某謹依天科行法願陽師隂師(如無/陽師)
(則存代作本師身即掐天師/訣令天師降真炁下身中)佐臣行兵布炁
放水發火遣三元大將軍師子猛獸與臣同
心併力共擊破某山某廟某賊凶囚宅舍惡
鬼營窟悉令潰敗瓦碎火燒水蕩捉取精祟
腰斬令除病疾差愈某事即遂(任意此下添/事作辭亦得)
　　　考召思吏兵訣
凡行考召先思存師於身之前放大光明兵
士自光明中湧出領三元三將軍五徳將軍
五人兵馬百千萬人亦可存六甲十二神將
大力天丁羅列圍繞彼人屋宅及用備衛把
截自已門户毎一門差一十六人立兩邊執
刀槍一如行軍布列行陣嚴勑訖即又存師
及臣領兵巡前件人門户上下然後結界禁
祝行符牒追捉
　　　存思治病訣
凡存師治疾病於光明中湧出兵士羅海截
地繞天捜獄與某拔出某人三魂七魄女人
十四魄得離鬼庭之中附著本身令疾病即
時差愈(搯三師訣在左手第五指第一節是/也本師訣第二指第三節是也天師)
(訣第二/節是也)
　　　思存行考召訣
凡考召思師出兵一一如法即存二十八宿
羅列於身上次三將軍吏兵三元備具(三元/兵將)
(具足/也)即搯三將軍訣(訣在左手大指/第一節心是也)畢即向
案邊坐依儀讀文即召鬼神考問作祟者名
字判付收禁如是頑惡後上赤章請天兵誅
斬鬼神令疾病速差及某事速遂畢即答恩
効上謝師尊
　　　考召存祝䕶身救人訣
考召法師常能朝旦入靜室中佩帶符籙握
訣歩綱躡斗吐炁爲紫雲先盖自已身令鬼
神不能返害訖次治病即存盖彼病人之屋
周匝四面及患者身以五方兵陣使之圍繞
彼人身家令應驗立在須㬰而成即搯都監
訣存北斗七星盖頭三台覆背上以魒星指
之其方呪曰
太上傳教後聖流行天師親受九千萬兵巡
察十方布炁三清神無凶黨鬼無妖精人鬼
各居不得有爭行禍者死行福者生禍福吾
知隨手分明左指三滅右指四傾勿犯吾道
吾道甚平有罪無赦無罪自寧天賜吾法令
吾按行莫犯吾威威猛七星飲汝血食汝精
一切坦平吾道不刑一切毒害吾道令行急
急如律令
呪畢又閉炁禹歩左手持道父(父者陽也男/以左手持之)
忽起於手中如人頭戴蓮花冠紫服漸漸從
手中上到心前如自身長短却存身長九尺
四邊兵將四象各各羅列分明右手搯鬼目
神目以朱塗之左右手相對於心前或存身
爲考召法師或爲考召使即叩齒三十六通
呪曰
天明明地靈靈吾爲考召主先天地始生巡
爲天地使立爲天地兵禍惡逢自滅福徳見
自生非但禁虎狼兼亦攝五兵神龍不敢神
邪鬼不敢靈指山山爲崩指水水爲竭指石
石走轉指日月爲明吾身行坐處衞從十萬
兵隨吾手指者風火電光生急急如律令
　　　三元將軍真諱
上元將軍唐諱宏
中元將軍葛諱雍
下元將軍周諱武
　　　五徳將軍真諱
東青龍將軍諱孟章
西白虎將軍諱監兵
南朱雀將軍諱陵光
北玄武將軍諱執明
中央勾陳將軍諱黃庭
凡行考召法救治生靈清淨身心持戒積行
受佩符籙並如前說應治疾患令患家周細
具狀陳得病縁由爲祟之因至於年甲逐一
訴說然後依法行持考治救療事渉稍大仍
作壇念淨天地北帝神呪三七遍解穢驅氛
約束神祇啓禱天真叙陳事理惟在志誠成
就功徳(一有鬼祟妖精怪魅處先用北帝/普天𦋇法拘𦋇鬼神不令逃竄)
　次立壇布法
　次握訣叩齒召神將吏兵驅攝鬼神
　次用呪法照現邪形
　次用符法驅蕩邪炁
　次使吏人勘問爲祟根源
　次或奸邪惡鬼未伏者即立獄禁止
　次如天心法申奏帖牒
　次搯斗盖藏患家
　次戒家神營䕶
　　　北帝普天𦋇法
法靈靈動天地移星辰撥天關轉地軸驅山
嶽𦋇鬼神吾法非凡之法三清正道上至八
極下入九泉東連扶桑西徹耶尼南抵海門
北到酆都太玄煞炁横天亂地上鬼不得下
下鬼不得上吾上張天羅下布地網天鬼不
令下界地鬼不令露形巡遊四世界惡鬼皆
在吾𦋇中謹請三五大將五湖大將三元大
將豁落大將三師門下吏兵北斗魁中吏兵
河掾吏兵雷電吏兵南斗煞鬼使者北斗炎
鑪使者天騶甲卒威劒萬丈髙擊大鼔大威
力士五眼三眼六臂天丁銅牙鐵爪電目六
睛九頭八角朱髮藍身金槍銀甲遍滿虛空
青龍白虎朱雀螣蛇猛惡巨獸飛梟鉤索天
蓬豁落大力飛天魔王五方金剛五方力士
五方吏兵五方夜叉五斗下營八方雲合五
湖七澤五嶽七廟二十四治坑坎洞穴等等
列陣歩歩排兵山林樹木細細捜尋何神不
伏吾𦋇下無鬼不在吾網中順吾者昌逆吾
者亡慈善者生凶惡者死急急如太隂北帝
律令勑
右法行持之時先存心火炎繞一身澡錬形
神乃想身爲考召使威神赫怒吼聲如雷便
丁立南向以兩手結天羅地網印出炁似霹
靂即急念前呪畢吸炁吹入印中望行法處
抛印祝之
炁化成鐵網如黒雲暗霧彌綸天地𦋇定邪
鬼之方其羅網印以左手三指四指五指句
右手三四五指右手大指搯左手大指甲下
以左右手二指開念呪畢即二指相搯撒向
病家然後行持諸法禁治
　　　照鬼現形法
先令患人立地戸上合眼少時次法師用鑑
子一面右手執擎左目於鑑内存書符一道
畢即放鑑於案上便雙手結師子印加鑑面
符上然後法師持鑑於自身心前合定念呪
曰
天神地祇萬靈同歸合明天帝勑攝謹請八
方追鬼捷疾使者速捉爲祟邪鬼現形攝
　　　次呼神名曰
唵判祟唵判祟判居輪判居輪取判取判錫
利錫利𥰍嚧𥰍嚧捉鬼來捉鬼來速捉來速
捉來急急如律令謹請當坊日遊使者追鬼
攝謹請當坊土地追鬼攝謹請當坊五道使
者追鬼攝念畢將鑑向北照一照復念呪一
遍再照再念三照三念呪畢便將鑑令患人
吹炁入鑑内令開眼看鑑内見是何鬼祟或
精怪或家親或外鬼悉是一一見之
　　　存鑑内符呪
天皇地皇人皇天人皇地人皇人人皇唵皇
帝君吒利當境土地力士攝天陽地隂鬼神
無處藏左青龍將軍斬鬼右白虎將軍斬鬼
天丁釘鬼地丁釘鬼頭戴華盖脚踏魁剛乾
坎艮震巽离坤兊黃頭將赤頭將青頭將藥
叉將旃檀將火輪將火頭將大力天丁將無
量無定極真君南方熒惑真君萬應赤帝真
君火輪帝君火輪帝君火輪帝君
　　　鑑内符式(巻内聚刑/並朱書)


右法淨身存變爲北方隂神(隂神乃/九天玄女也)右手
持明鑑左手搯第二指第一節目想鑑中出
五色圓光徹照一方之地無物不鑑逐一作
法攝召爲禍鬼神不得逃匿悉皆出現於法
鑑之前
　　　水照法
　　水官斬鬼逢水水尼萬水不流斬煞無道
　　地官斬鬼逢地地尼之鬼送在南山脚下
　　天官斬鬼逢天天尼()受死急急如律令
右法以右手中指於空中寫前山水二字隨
手念上呪字成呪盡以右手從空撮入水中
水用淨盆盛之次令患人吹炁入水中呪曰
當直日功曹使者十二時神速攝此間土地
里域正神追捉爲祟病人邪鬼急急現形勑
攝呪畢再令患人吹炁入水中見何等鬼怪
一一分明直說不得容隱吾行
太上之法務在制鬼救人急急如律令
　　　暗處照鬼現形法
謹請天真天洞六甲陽神六甲隂神四直使
者驅魂使者急驅𡨚魂黒處現形急急如律
令勑攝
右先令患人低頭合眼念前呪一遍吹患人
頂門却引炁至黒處如此吹炁三口令患人
覷黒處有祟是何人如却要赴患人體再念
前呪一遍(不念黒處現形字却念急驅/寃魂速赴病人借口通傳)其祟
即時赴體通傳
　　　控縛鬼法
謹請上清三天力士八殺將軍急急爲吾控
縛邪鬼不得走失急急如律令
右法面北正心左手搯第二指寅上念呪吸
炁三口吹病人身即自控縳
　　　十二神將捉鬼枷縳考責法
謹請登明神將河魁神將從魁神將傳送神
將小吉神將勝先神將太一神將天剛神將
太衝神將功曹神將大吉神將神后神將
右法變神爲天一貴神頭戴三台北斗面向
西地立足踏丁綱以左手搯亥上起周帀至
子爲訣目召神將稱急速爲吾追捉病人某
身中祟病鬼神不以廟社竈君宅神凶死惡
亡精靈妖怪之鬼應曽作害病人者一一追
收立附患人身體受吾正法考問通說因依
姓名逺則六合八荒之間近則不離家舍内
外須管追到急急如律令
右此法以六甲日亥時祭醮於星辰之下用
青布一匹縫作四方淨巾下用淨席襯布用
時花淨果棗湯清醴燈燭十三分薦獻具詞
祭之自亥時供養周戌時一晝夜讀詞禱祝
啓願通靈治身救人之意仍祭處周回以茅
香煎湯灑淨不令雜人雞犬觸之祭畢取祭
物自飲食餘者散於流水中不可與他人若
有疾病急難禱祝貴人而召之立有報應其
神將各各統領兵吏爲人救苦功在志誠如
法行持慎不可輕試也
　　　大力天丁追捉邪魔惡鬼法
先立壇選真武下降日受持祭醮用淨蓆一
領以淨潔黃土鋪地髙半寸令平後舒淨蓆
在土上上安香四鑪時果鹿脯清酌四分列
之四方然燈燒香法師整服臨壇卓劒於壇
上北向朝禮太上老君北極大帝四聖真君
諸位神將吏兵次存北帝在法師頂上於空
懸之中披玄龍之服戴平天冠躡皁履佩劒
儼若彩畫儀像衞以四聖然後召大力天丁
四位神將各領吏兵從天降下壇場歆受醮
享次讀祭文委曲祝之凡三祝三上香酒但
不拜祭畢即收攝位牌於神將堂供養後有
攝召一如下文具威儀如左
東方大力天丁追鬼神將温玉著青衣大袖
戴青幘赤面手持雙刀
南方大力天丁捉鬼神將李公達披赤文大
袖頭戴赤幘面色赤黃手執鐵棒
西方大力天丁縛鬼神將吳天安身著金甲
頭冠素㥽面色黃白手把鐵索
北方大力天丁考鬼神將劉武真身著皁衣
大袖頭冠黒幘面目青黒執戟
右各依其方召請祭醮後有邪神惡鬼作法
請召追捉考問使之立有靈驗
　　　北斗布炁治百病法
若治疾病行法之師北向令患人當前法師
存貪狼星君身長十丈著素羅之衣披髮口
吐青炁想畢問所疾之因隨聲吸病人炁次
念貪狼唵取貪狼青炁吹於病人痛處用右
手收之後念呪曰
委委冥冥甲乙丙丁天地所生神不反養鬼
不反生急急應吾口急急應吾聲急急如律
令念畢再結印收之病即時愈矣
　　　北帝劈鬼胎鬼塊邪炁法
先面北存身爲六丁右手持鉞斧左手搯第
三指第二節六丁訣不得輙動動則不靈次
存地爲酆都黒獄以香焚左右次屈左足跪
右足淨斧一柄放於面前次令患人面南對
法師立或坐以右手劃地書田字
　　　田字式
　　　(開天門閉地户留人門塞鬼路)
　　　(穿鬼心破鬼肚)
　　　次重念呪書田字呪曰
謹請大黒天神六通斬急煞攝呪盡字成便
令患人咳嗽一聲取炁吹於田字中心急以
右手持淨斧隨炁劈之即時鬼胎鬼塊鬼炁
消散
　　　三官捜邪符
　散形
　　(上元賜福天官中元赦罪地官下元解厄水官左青龍)
　　(右白虎上朱雀下玄武三五將軍)
　　　(手執螣蛇長萬丈口吐火萬里燒殺一切無道邪鬼攝)
　聚形


右符存身爲考召法師祝筆墨後書之
　　　祝筆呪
三毛留布天下所尊乾坤定位萬鬼敢存左
陽右隂北斗魁剛誅邪斬鬼馘滅凶殃神筆
一落萬鬼伏藏急急如律令(吹炁於/筆上)
　　　祝墨呪
神墨靈靈月中真精書符禁鬼邪魔滅形病
身吞帶永保康寧急急如律令(吹炁於/墨上)
右呪筆墨畢向五方黙念呪書之若有鬼邪
處令燒作灰水調塗病人心上或佩帶亦得
辟諸邪魅鬼神
　　　五斗戰鬼符
　散形
　　　(子辛子寅子惠子真子隣子戊子庚)
　　(▲▲▲▲▲▲▲角至箕宿井至軫宿奎至叄宿)
　　(斗至壁宿十二月神將太陽君太隂君)
　聚形


右此符依前法書篆若有鬼人將符在頭上
即戰無鬼不戰也
　　　拷鬼法
奉請北斗靈官下一尊神號曰無面目大將
軍九天聖母攝拷鬼速通靈急急如律令
右誦呪三遍面東北取玄色真炁吹在杖子
上倚在病人身上存想四力士打拷鬼祟速
令通名
　　　釣鬼法
天剛大神與吾拼釣六丁將軍速與加刑急
急如律令
右念三遍了取天剛炁吹在患人頂門上髙
聲云拼釣起
　　　捉控六甲法
凡行法須先祭醮六甲神將及識六甲神儀
使用驅捉邪鬼呼之立至祭時用黄紙十二
束馬十二匹酒果十二分於庚申甲子或丁
甲日祭之
第一神將通寳靈在吾前
第二神將文化通在吾後
第三神將靈寳貴在吾左
第四神將靈通辨在吾右
第五神將宋保義在吾上
第六神將黄聖夷在吾下吾行百歩神將相
隨吾行萬里在吾左右前後急急捉控鬼神
不得踈慢急急如律令
　　　杖子拷法
烏東赤帝神五雷使降靈手執決龍杖拷鬼
速通名急急如律令
右面北左手搯天丁訣右手把杖子念呪三
遍取天剛炁吹在杖子上存天丁力士持杖
子打拷令通姓名
　　　山字照鬼法
天圓四噀𡨚魂上驅六丁六甲天丁力士天
洞天真勑速疾驅來見急急如律令
右以左手結山字印以手帛子蒙印面向東
北念呪三遍取玄色真炁吹在病人頂門上
令病人合眼咳嗽聲隨聲取炁吹於印上令
病人開眼視之即見爲祟鬼也如要附身令
病人再合眼以右手搯劒訣趕入頂門再念
追鬼呪曰
青青靈靈立降飛魂附入病身通說姓名急
急如律令念之三遍取天剛炁三口吹於病
人頂門上令抱頭枷下著自然枷下通傳也
　　　太陽針法
天地太陽日角神光灌蕩尸疾邪炁消亡急
急勑殺攝
右以雷震棗木造針一枚長三寸六分臨治
疾時香上度過右手握針左手搯第三指甲
下仰手於心前瞻望太陽一炁念前呪三遍
吸炁吹於針上針諸疾痛疾病無不應驗
　　　天剛𦋇凶邪狂病法
若有狂邪亂走呌笑奔人者急認活曜天剛
所指之方叩齒三通以左手大指搯第二指
甲下閉炁想見天剛大聖散髮身披素衣跣
足仗劒空中頂出九色圓光炎火繞劒烈烈
見畢以右手向空書符一道隨手呪曰
天剛靈靈收攝鬼神勑一炁念之三遍吸炁
噴邪人邪人即自伏或縳首而求罪乞去其
符具如後

　　　呪棗治百病法
用香水淨洗棗不拘多少凡遇三七日於淨
室内或功徳前焚香禮拜畢面北立先將棗
搯開念呪曰臣謹請
昊天玉皇上帝速降火龍攝念呪畢存想真
武真君取青色真炁吹棗上凡治百病以呪
水嚼下无不應驗
　　　北帝肘後七星布炁法
其法以甲子庚申本命日及三七日夜正旦
等日受持用淨麻索一條如三指大以淨木
梳通令勻淨更用五色絲線二十五條或五
條亦得將四字古老錢一文以左手同線左
搓作索子穿古老錢結一結念呪一遍呪曰
井星井星金星金星魂迷魂迷魄魂魄魂奉
請南方真火護助弟子弔法急急如律令次
日日初出時再如前受持受持畢毎用時於
錢眼内穿過於肘後叩之毎禁疼痛等取炁
一口以手緊繫之立驗若禁制鬼神斷除邪
怪鎮壓凶宅以物句掛於正堂及鬼神顯應
來路上其鬼立去佩帶不得入神廟并忌婦
人雞犬雜物觸之
　　　天師考竈纂鬼法
用木一尺二寸作三級爲壇化作三台星存
身爲考召法師外踏七元綱至竈前下纂時
先令家長把纂師自於地上書鬼字一箇念
開天門閉地戸留人門塞鬼路繞鬼字轉三
轉念唐葛周三將軍急上急便令家長將纂
於竈上打三下便自接取想二使者打到竈
君使去鬼字上下纂打七下念魁𩲃𩵄䰢魓
𩳐魒後於纂頭上結獄印一道牢頭紐鬼印
存追打竈君紐在獄中却用付獄紐鬼印存
再紐定竈君然後戒竈君曰
咄咄咄汝是張喏之子
上帝封汝爲竈君合保護家門何得放入外
鬼爲禍搔擾宅舍立須發遣逺去若不遵吾
言當申奏
上帝北帝牒天曹莫言不道急急發遣外鬼
速去不得久停罪有歸處三日起纂燒餞與
阿鉢羅二使者如用紐鬼印先念日月二君
呪然後踏天剛大聖太陽太隂願降毫光本
色真炁入臣紐鬼印中
　　　紐鬼印
辰辰上桃出艮中指中節寅
隂日右手陽日左手交加様下
　　　禁鬼火牢法
其上於東南地戸上用細灰先布一重平地
圓三尺六寸開南門又灰一重開北門其鬼
驅自北門入其南門以灰書火字於門口後
閉牢門時亦使灰書火字閉之
　　　火牢圖


　　　立火牢呪
謹請南方火鈴神將火鈴吏兵從天降下爲
吾閉定獄門驅縳邪鬼戮加考刑急急如律
令呪畢吸炁吹入牢内法師置牢之時先存
身爲朱陵大帝左手搯三指甲下足躡丁綱
而呪之如鬼邪凶惡加以當日考鬼人數多
者或有未了邪祟之事即驅入火牢禁之
　　　鎻門法
天殺皇皇地攝正方千邪萬鬼誰復敢藏飛
歩一吸萬鬼滅亡左魁右▲神聖攝鎻著不
管走透神將疾鎻吾奉
北帝勑
此法若人來投狀稱有邪祟作害法師先變
神接押了候發遣投狀人出門法師隨手結
鎻印三歩丁綱呼神將取天剛炁向西北念
三遍再取日脚炁吹印往患人住處方位黙
言神將疾與鎻著不管稍有走透想四直六
甲力士往彼圍定鎻下鬼祟
　　　北斗入門䕶身法
北斗七星吾召汝名凶神伏尸土鬼潜形八
王所隨所出地兵千里謹䕶吾身急急如律
令
右法師至患家入門行數歩存身爲真武披
髮仗劒四直使者天關地軸儀仗隨從以左
手結斗印黙念法三遍至患人家㕔上坐令
驅患邪人出來勘問子細施行
　　　四靈捉鬼法
鐘真子景降𡨚列聖急急四靈三昧降真四
位神將速捉𡨚魂急急如律令
右令患人當面立令合眼次法師面北左手
搯卯文念法三遍取四方炁各一口吸水少
許同炁噀患人面上喝神將疾捉鬼付體(身/戰)
(是驗/也)
　　　又捉法
謹請南方真君在於丙地急降真火入吾水
中天猷天殺助吾呪力助吾道法速捉鬼神
急急如律令
右面南左手搯斗訣右手搯子文持淨水一
椀吸太陽真炁一口念法三遍取四方炁各
一口吹於水内次想南方火炎連天一炁吸
入口中吹於水内如此作法三遍次令患人
服之即時戰也如不欲驅考即不得將法水
令喫即法師自吸噴於暗處令患人看之問
見何鬼祟
　　　縳鬼法
奉請北帝酆都之神北帝靈君助吾聖法行
索捉縳邪精謹請天獄大神縳法降臨天獄
鐵紐搐縳鬼手疾疾速速與吾搐縳急急如
律令
右面北作惡以兩手結縳鬼印念法三遍取
炁三口吸水少許噀患人面上喝神將抱頭
縳著如便縳起時只云緊縳
　　　枷鬼法
謹請年直月直日直時直六隂甲子六陽甲
子三陽會首九州社令四力士八金剛十二
時辰使者且令與吾把鬼枷下吾奉北帝勑
凡鬼祟捉下後問不語時法師面北左手搯
鬼目念前法書枷鬼符一道呪盡筆盡再念
法將符燒爲灰吹於患人頭上喝云枷下
　　　枷鬼符式


　　　又法
奉請北斗七星天剛大神左驅六甲右驅六
丁丁卯速令鬼丁追魂四大神州捉枷疾付
鬼身鬼付人身鐵枷既到力重千斤急急如
律令
右用此法於就近城隍靈廟處借枷即先望
北念法三遍左手搯日辰訣吹往借枷處方
位復以兩手結枷鬼印念法三遍吸炁吹放
於患人項上想神將枷鬼喝疾
　　　五斗拷鬼法
奉請五斗正炁北帝令行要辨祟神即加憲
刑急拷鬼身吾手下四力士八金剛天剛大
將天丁力士天獄大神疾速拷鬼通名急急
如律令
又法師面北執荆子三條念法三遍取五方
炁各一口吹於杖子上將一條放患人背上
兩條靠兩腿再念法一遍吸天剛炁一口吹
之喝神將打
　　　又法
謹請北方黒殺真炁降靈手持鐵杖拷鬼通
名拷鬼除根打鬼斷形天轉地裂人生鬼滅
法到奉行急急如律令
此法用杖子同前取天剛炁吹之
　　　壓鬼法
謹請大力天元大力將大力天光大力將大
力天沖大力將大力大同大力將急急如律
令攝
右法師面向天門左手結山字印右手執紙
筆念法三遍取炁一口吹印於紙上再結印
念法書山字一箇呪盡筆盡吹印放字上將
在患人背上喝神將壓下
　　　又法
泰山掲底摧壓鬼莫延遲巨靈透入耳鬼魅
化作泥急急如律令
右法師面東兩手結山字印念法三遍取炁
想見巨靈神擎泰山猛放患人頭上
　　　李尊師撲鬼法
謹請天靈天地之神金木水火土通靈大力
鬼王行法𩵄𩲃䰢魁勇士金甲將軍法力力
士左右把下李真君用劒在手行法捉邪急
急如律令
右法師面北作惡左手結斗印右手搯子文
念法三遍取炁三口吹患人面上喝神將把
下如教打自打教撲即自撲也
　　　燒鬼法
謹請南方丙丁將火鈴將天剛火神火龍大
將火輪大將燒鬼大將急速與吾燒鬼急急
如律令
右法師面南雙手結火輪印念法三遍吸炁
吹印於朱盞朱筆上後以皁紙一片以左手
搯小火印書火輪符於患人背上令燒(書符/并燒)
(符各念/後段呪)
　　　火輪符
　　　　　　　　(中心七轉念/二十八宿)

謹請東方太陽君二請南方火徳君三請西
方火山神四請北方大火輪五請中央降真
火吾手中執定大火輪燒鬼身不存急急如
律令一炁念之呪盡成符
　　　四瀆冰祟法
奉請四瀆源君九江大神攝力冰魂急速疾
冰急急如律令
右法師面北以右手搯子文執淨水一椀念
法三遍吸炁吹於水内再念法一遍望北吸
水炁一口吸水噀患人喝神將疾與吾冰(患/人)
(戰是/驗也)
　　　照鬼法
謹請登明神促地神驅魂大神軍急奉靈追
魂大將軍須管照真形與吾所降者爲吾所
顯者急急如律令
右法師先面北將紙一片念法三遍取炁吹
紙上令患人撚作紙脚兩箇一左一右於油
内蘸過再念法一遍吹於紙脚上令親人然
燈扶患人於房内照之法師袖内結鐵棒印
照之衆人皆可見爲祟鬼也
　　　追土地法
謹請北方黒帝神急速追某家土地吾奉
三清之勑聞之勑到身委重刑衆神侍立不
敢離位速追赴壇下急急如律令
右法師面北念法一遍取炁吹於地上云追
某家土地來隨次書追土地符一道燒爲灰
以左手搯地雷訣(丑文/是也)念法一遍吹符灰云
速追來候處分神將權押祟在一邊再念法
吸水少許噴患人面喝神將驅土地赴患人
體分明報應唱喏述意勘同了便却令神將
押歸本處常切巡護再驅祟來勘問(門丞街/道土地)
(並同一/法追之)
　　　追土地符


黒殺靈黒殺聖追土地聚攝庭急急如律令
先面北念法一遍取炁吹於筆上再念法書
之呪盡符成
　　　追魂法
謹請北帝大神九天玉女六丁六甲天魔大
王左魂神將右魄神將速追真炁速付真形
急急如律令
右法師向東念法三遍取炁三口吹於患人
身上次將黄紙二片朱筆一管念法一遍取
炁吹紙筆上以左手結六丁印書追魂符二
道以針籖定以紙燈燒爲灰用法水調下如
患大段不省人事牙關噤硬心頭熱末絶者
急以符水灌於耳内令一人將照子一面於
耳邊打髙聲呌姓名少時即活(當書追魂符/時念後呪)

　　　　　　　　追魂用
謹請六丁六甲神六丁六甲將賜吾靈文追
元辰在東北怎去得許昌㒤(念呪書符/呪盡筆盡)
　　　移降法
奉請飛騰七降赴體通名急召騰魂使者速
來騰魂急急如律令
右此法爲患人瘦弱不禁驅考即別喚一人
令與病人相對立先令患人吹炁令立者人
吸之兩人並令合眼法師面北念法三遍取
炁吹患人頭上復念法一遍吸患人炁吹於
代人身上喝疾赴體
　　　又法
奉請黒路天神與吾赴身吾奉北帝勑
右此法爲小兒患語言不得法師先令妳子
抱孩兒當面立吸孩兒炁一口合眼法師以
兩手結金槍印向北念法三遍取炁三口望
面吹之喝神將速驅赴體(加赴體精神/與常不同也)
　　　抺塊法
謹請六通大聖大力天丁助吾通靈同共捜
捉邪炁入筆不得動作吾奉
上帝勑
右先問病人塊大小令自以手緊捉定塊將
厚紙一片於卓子上以左手結金槍印右手
執筆存筆爲金搶紙爲病塊向天門上念法
三遍吸炁吹入筆中次以左手搯卯文紙上
書田字一箇(念開天門閉地戸留人門塞鬼/路穿鬼心破鬼肚用此呪書田)
(字)令病人咳嗽一聲隨聲吸炁吹於卯文上
緊搯定以筆抺田字先從天門上抺至東南
問減多少再取炁抺之(並須逐筆念/法吸炁抹之)
　　　治小兒驚吊法
斬腰截手劈腹剜心六丁下刀
右法師將墨筆一管念法一遍取天剛炁吹
入筆中次以左手結金刀訣(以大指壓四指/五指直二指三)
(指)念法上一句於孩兒手心書月字一箇第
二句書刀字一箇再取太陽炁呵頂門上如
眼稍下急令洗去字
　　　手內字式
　　　　　　　(男先書左手/女先書右手)

　　　治小兒妳癖法
勑吾中宫順土地精咩魂絶攝
先問癖大小次將紙一片厚者令一人以手
捉定癖塊須令小兒哭一聲吸炁念法三遍
吹於紙筆上依病癖大小畫之於紙上以左
手結金刀訣念法一遍吸炁吹於紙上急裂
作兩三叚再念法取炁細裂之立効
　　　治吹妳法
左青龍急消滅右白虎急消滅
右令患人面西向法師立不拘逺近如患左
妳令自捉定咳嗽三聲逐聲吸炁念法吹於
法師手上自尋左妳三次攝之如患右邊則
七次爲之
　　　九天玄女飛針法
神針靈靈上合太清三塗苦疾病見自驚針
合天曹天曹亦知再合地府地府須聞吾奉
太上老君勑針教不得再施病教不得再發
急急如律令
右此法先須用火日採桃木東南第一枝直
者長一尺二寸即時面向北念法七遍取天
剛炁吹之後以紅羅袋子收之如用治患時
令患人對法師立可離一丈逺近問患甚處
疼痛令自以手搯定次法師以左手結金槍
印右手持針安於卯文上搯定左手叉腰右
手當胷念法七遍取天剛炁吹於針上令患
人咳嗽一聲吸炁念法一遍吹於右手卯文
上以針左轉三轉右轉七轉念法想病處進
針
　　　四聖布炁法
謹請天蓬天猷黒殺真武禁武斬殺吽
右先令患人面向西南立次法師焚香奱神
爲驅邪院使以兩手搯子文退歩步七星綱
陽人以左脚乗綱指之隂人以右足丁綱指
患人法師定身瞑目黙念法一遍想見四聖
從空而降急吸炁望病人吹之令病人鼻中
吸炁咽之却於口中吐出邪炁呼吸不得令
自己耳聞之治教四人獻錢馬四分以封狀
具述治教人事意謝恩甚不可闕
　　　破祟籙
𩴹▲▲𩲙▲▲▲
　法寳及真武聖勑攝
　奉請羅天大將廣明鬼王





　具患人郷貫生年月日時
法師具半銜
　　　復現籙
勑法趙公明勑法將來似鬼形
　歩臨臨歩臨臨臨歩臨臨歩臨勑攝
　具患人生年月日時
法師具半銜
右此二籙先令病家子細具狀方與書之書
時先焚香啓祝狀内事意畢後搯五嶽三塗
訣書之逐符取鬼門炁同訣吹入其破祟籙
令到家將紙錢一千貫燒之復現籙令安病
人頭邊卧褥下候少時鬼祟即自顯現形影
或赴體通說姓名也
　　　五嶽三塗訣
以左手搯卯文云磨針次搯中指上節云嚩
囉次搯四指中節云紅杏搯中中指近掌文
云墨黒次搯中指中節云靈寳次搯卯文云
都功成切角鎮次搯辰文云興生獨隸可韓
聚魂公都聚魂攝(取炁挑/入符中)
　祭醮法中神將法(此是雜法中別訣人亦/用而多驗附之于此)
凡祭告法中諸神將等遇三七日甲子庚申
日夜備錢馬酒果香燈宿蒸餅一枚以皁絹
旗一面竹刀二張杖子三條辰砂二錢淨醋
半盞於淨室中排備從人定後啓請祝白再
三上香酒候至三更盡收錢馬旗杖等燒之
蒸餅砂醋等法師食之後於供養處寧心瞑
目端坐或卧亦得少頃見一人裹㡌著衫繫
腰帶來共法師論話或有忘記即行追降法
即便自然省記也凡獻錢馬逐一具狀開牌
位獻之
　捉將崔舒宣縛將盧機權
　枷將竇楊捶楊光黄頭將陳鎮
　蓬頭將劉仲牢頭將楊政
　五方追鬼將趙公明左右急捉將姚端
　火輪將宋無忌考鬼將鄧行文
　斬頭瀝血將劉炎藥义將陳守忠
　靈官五郎馬勝
　　　禁蠍法
若蠍毒螫著人者急搯左手第二指第二節
念呪吹之痛處以禁之其痛即止呪曰
八威吐毒急急如律令
　　　又法(訣目/同前)
天蠍▲祈水毒㓕(日望太陽夜望斗綱取炁/一口吹符上即於符上吸)
(炁一口咽下/其痛即止)



右念前呪書符貼之立差
太上助國救民總真祕要卷之七















太上助國救民緫真祕要卷之八對八
　　　　洞幽法師元妙宗編
太上正法禹步斗綱掌目訣法圖文
　按禹歩綱斗掌目之訣爲道之大要法之
　元紀也歩綱者乗於正氣以御物訣目者
　主於神機而運化修仙錬真劾召制伏莫
　不資之於此矣法書舊本雖載其略舉用
　之闕者亦爲不少今以所授緫而備之庶
　少該博法家之妙盡於施用之功也
　　　禹步斗綱訣
夫禹歩者法乎造化之象日月運度之行也
一月三交一交三旬三旬者三盈數也一時
三交三交者九旬也是以一歩一交一交三
跡三歩九跡象一時也併足象天交也先舉
左足者春秋之歩也先舉右足者冬夏之步
也春秋之孟者陽辰也冬夏之孟者隂辰也
故生殺制御用春秋收藏積聚用冬夏也又
云男當用春秋女用冬夏也又云三步九跡
者法步三元九炁也又十二跡者法於律呂
也又十五跡者法三五之數也因用制宜之
術存乎法訣之輕重然而稱禹歩者云大禹
治水以成厥功盖天真授此歩訣以制神召
靈遂因名爲禹歩耳凡歩躡之訣存身爲驅
邪院使正一法師三元五徳將軍吏兵功曹
師子白鶴侍衞森列仍先念洗身呪按經法
能以神存心歩尤爲妙用不必於形跡履踐
也經曰禹歩是禹受於
太上而演天綱地紀出爲禹歩求真禁百物
人神龍鬼惡獸蛇毒之蟲等伏而勿殺拒而
不伏者誅之其理有併五斗作三歩九跡或
十二跡或三十五跡或一十五跡又有順倒
返三帀之訣列之于後(如歩七星即從第一/至第七謂之順行却)
(從第七至第一謂之倒行復從第一至第七/謂之返行地紀綱起於地戸從地戸上天之)
(義/也)
　　　三歩九跡法



經曰初爲飛天綱躡地紀禹歩翻爲九跡亦
中斗數也順倒返三帀(三遍履不如三/綱三度作歩)若欲
急速得力但三歩履舊綱左右各一遍男重
左女重右(左右訖更須重/遍亦則是三遍)
　　　十二跡禹歩法




　　　三五跡禹歩法





　　　躡地紀飛天綱法






　右禹歩飛天綱躡地紀並須倒返三遍爲
　之
經曰行隂功助國䕶身救人者先躡地紀三
遍訖即飛天網三遍即散變三歩九跡歩轉
天關擊止之如恐不止即十二歩禹步一遍
又或歩一十五歩存上中下三將軍兵衆及
六甲諸神等轉天關以指之如是三度萬事
自消亦不苦損隂靈物命若六度爲之所制
立可殞滅禁其妄行損人功徳
經曰步此有所制滅並搯左右刀支訣(在左/右手)
(第五指第/三節上)若治凶人搯惡人刀支(在右手第/五指第三)
(節上右邊右主殺左主生/不可妄行切須察其理)治惡鬼搯鬼刀支
(在左手第五/指第三節下)
經曰凶神毒龍妖鬼妄行狂風暴雨傷損人
物不論水陸須歩躡天綱地紀各三遍散爲
禹歩九跡或十二十五跡或三返爲之(先九/步却)
(返綱頭再爲十二歩又返爲十五/歩訖左右配衣左手把魒星指之)轉天關舉
手指之三或六或九(三度毒妖自止六度則/致損病九度必死滅雖)
(爲禁殺非道亦不/可不慎其理也)度其妖祟止則放不可便
殺若人物不安水旱妖星皆可禁治
　右天綱地紀三五禹歩衆圖事用甚大自
　各有經訣今略明其摽要所貴法家知其
　奥妙之階梯識元真之閫閾也
　　　登歩洗身呪
吾以日洗身以月錬真仙人輔我日月佐形
二十八宿與吾合并千邪萬穢逐水而清急
急如律令
　　　天地交泰禹歩法


凡登禹步先呪曰
吾是洞中太一真頭戴七星歩四靈手執金
劔巽上立迤邐巡行直至坤地戸巽宫須結
界直至天門謁帝君三歩九跡登明星三災
九厄離身形急急如律令
凡禹歩訖念呪曰
乾尊曜靈坤順内營二儀交泰六合利貞配
天亨地永寧肅清應感元黄上衣下裳震登
艮興坎順离明巽旺兊生虎步龍驤天門地
戸人門鬼門衞我者誰
昊天旻蒼今日禹歩上應
天網鬼神賔伏下辟不祥所求如願應時靈
光急急如律令
　右歩呪畢如法隨心行事
　　　交乾禹歩法



　　　訣曰
坎雙艮隻歩交乾震上雙行兊亦然坤隻離
單雙歩巽三台歸去便朝天
右歩畢結紫微印乾上化身乗白鶴飄飄至
天門朝帝君述心事奏逹乞賜
敕命如願又再從天門返歩歸巽於淨室壇
上逐日子午時登壇禹歩亦可披髮仗劔歩
向乾上入壇心正坐瞑目呪曰
乾元亨利貞日月蔽吾形萬災不能干夀與
天同齡急急如律令
　　　又呪曰
吾是道門行法之主水火刀兵不能及吾疾
病盜賊不能及吾吾與日月同光所行萬事
吉昌急急如律令
　右歩呪畢如法行事
　　　既濟禹歩法(陽日/可用)





　　　未濟禹歩法(隂日/可用)



　右二歩法呪並同前
　　　歩火鈴斗訣(斬摧一/切凶神)





　　　火鈴神呪
太上神鈴炎帝之精光霞電掣明耀三清流
火萬里鬼無逃形神印一著灰滅邪精三五
將軍豁落吏兵平天戞地誅鬼不停飛符走
印頭戴五星擲火前殺萬鬼千精六天鬼賊
付與神丁五靈真老是吾本師無礙神通萬
靈同歸惡鬼絶滅不祥速追中皇九道威布
四維伏匿故炁不遺纎微五瘟七疰吾能殺
之何神敢逆何鬼敢虧酆都戮形北斗斬尸
神印一著萬鬼消糜急急如
大帝真君律令
左手把印右手把劔念火鈴呪七遍一星一
呪歩相似北斗初左歩貪狼次巨門右歩次
禄存左㸃次文曲左歩次廉貞右歩次武曲
左歩次破軍右歩禄存星勿令歩履星上七
星歩一步存一星如金色於足下七步只同
也將印印有疑之處也印上一一塗好朱砂
雄黄也
　　　歩三台七星斗法(凡救治事/可步此斗)



　　　入斗歩法(有所啓祝遣勑/之事用此斗)




凡歩此斗先念呪曰
我是天目與天相逐精如雷電光耀八極明
徹表裏無物不伏急急如律令
凡歩斗入斗內有所啓祝遣敕並如本意施
行如欲解穢治疾行事即念淨天地呪
洞中玄虚晃朗太无八方威神使我自然靈
寳符命普告九天乾羅答那侗罡太玄斬妖
縛邪殺鬼萬千中山神呪元始玉文我誦一
遍却鬼延年按行五嶽八海知聞魔王束首
侍衞靈真凶穢蕩淨道炁長存急急如律令
　　　又呪曰
清清之水日月華開中有北斗内隱三台神
水噴噀禍去福來急急如律令
　　　又呪曰
吾左目爲日右目爲月日爲將軍月爲司馬
五使噴水治穢無不除者掃除凶妖辟除五
惡百穢之鬼速走萬里急急如律令(如治病/解穢畢)
(使出斗禹歩念禹歩呪至病人所/念天蓬殺鬼等呪以法水賁治之)
凡歩斗行事畢出斗呪曰
五行相催剛劔持威六甲輔我三台辟非天
回地轉隂陽開闢長生度世日月同輝急急
如律令
　　　歩豁落斗法




　　　歩豁落斗呪訣
斗要妙𠔃十二辰承天綱𠔃威武陳炁髣髴
𠔃如淨雲七炁度𠔃上應天知變化𠔃有時
日入斗宿𠔃度天關六甲律𠔃持合乙履天
英𠔃乗天任傍天柱𠔃擁天心從兹度𠔃過
天禽傍天輔𠔃望天衝入天内𠔃出天蓬斗
道要𠔃剛柔濟添福禄号留後世出幽冥𠔃
千萬歳急急如律令
右此斗如詳度臨時有所施爲歩畢隨意
别念呪法
　　　歩三攝網法
三攝網乃北神三攝網誅一切精邪鬼魅瘟
黃之鬼


　　　歩雷火斗法



一轉搯寅二轉搯辰三轉搯午四轉搯子五
轉搯申六轉搯酉七轉搯戍八轉搯亥
　　　步三才綱法(凡呪敕水并召存三元/五徳將軍握固歩此綱)



　　　三歩丁字綱法(凡取劔水/用此綱步)


　　　步霹靂解呪殺鬼綱法
先搯左手無名指甲下乃北斗交脚手收遊
魂誅鬼滅形



　　　歩網敕水殺鬼都官呪
謹敕咄叱赤身童童燒破天公天是吾父地
是吾母日是吾兄月是吾姊吾左行青龍右
行白虎前使千里之綱後使白陽之劔吾召
五方五龍入吾水中召五方烏利並入吾水
中收付一切兇人惡鬼盜賊虎狼欲相謀害
者收付天剛之下無令動作急急如律令
　　　關閉七歩鐵盖綱法
搯左手中指上節閉四山三轉收鬼山精社
廟入九泉下即以鐵盖盖之後搯四指根歸
位

　　　指掌飛五斗法
夫治病驅邪拘魂制魄藏神庇身立獄追鬼
盖宅護民以至法師降伏神鬼邪魔魍魎精
靈妖怪魑魅之屬皆須自先飛捻五斗纒身
保固巳形安藏魂魄然後施行諸法制劾邪
魔若斥逐鬼邪患者稍安明見祟巳逺則宜
以飛五斗圍衞患者之身亦以周回先炷名
香務令盛潔無諸穢炁䙝瀆斗星若病人魂
神久爲死者勿引去住身形倐經符法驅遣
日下不來作害者急以飛捻五斗而盖庇之
若立獄召鬼鎮宅安人俱以飛捻五斗之訣
布帀其方切須依按圖書明解指節三叩齒

逐斗閉炁黙念星名而飛捻之
飛捻南斗法

飛捻北斗法

飛捻東斗法
飛隂陽中斗法(陽日左手/隂日右手)爲之
飛捻西斗法

陽日雷火斗法

隂日雷火斗法



禁治掌目訣圖

都天法主印訣(四指須藏五爪/朝奏及存變用)玉清訣(中指/中節)
(拜章表及天仙兵馬指揮行瘟使臣/用又云上帝訣玉帝訣並同此用)上清訣
(中指上節句上清兵/馬又中指甲下問病)太清訣(中指/下節)北帝訣(中/指)
(與二指並搯大指中節化身爲北帝/指揮三界鬼神入廟破廟等用之)天師訣
(大指搯二/指第一節)本師訣(大指搯二指根句神將/吏兵并功曹土地等用)紫
微訣(小指從四指背過中指句定大指搯四/指第三節中指搯掌心横文又名伏邪)
(印又名獄印/局邪於脇下)日君訣(第二指上節念日君/呪存太陽取炁用之)月
君訣(第四指上節念月君/呪存太隂取炁用之)明堂訣(第二指/第二節)天
綱訣(第二指甲下指揮鬼/神取綱炁押字等用)天丁訣(中指根句/天丁用)
又天丁訣(以四指從中指背入二指搯大指/根大指搯小指根以小指句大指)
(直却中指若局/邪祟於脇下)五雷訣(大指搯四指根餘四/指伏藏行兵發雷電)
(當前噀水書符發文字/開天門燈㸃入病家用)丁甲訣(大指壓中指/搯乾上第四)
(指壓大指/句丁甲用)都監訣(大指搯乾上壓二指三指/却以四指五指壓大指統)
(領兵/馬用)變神訣(以小指從四指背入用中指句/定再以大指搯中指中節直二)
(指從胷前/來面上)局邪訣(小指從四指背入中指句/搯掌心横文大指壓中指)
(曲轉大指頭/壓定二指)句功曹訣(搯二指中節/句之立至)收瘟訣
(大指壓二指三指搯乾亥二位/入瘟家指揮行病使臣用之)搯斗訣(開天/門四)
(指根閉地戸二指甲留人門中指根塞鬼路/中指甲上從鬼戸邪入天門廵三指根上二)
(指/甲)枷鬼訣(大指搯小指根又訣用二指三指/相又四指五指亦相又中心開穴)
(大指搯/寅上)禁鬼訣(搯四指第一節/同入瘟用之)金刀訣(大指/壓二)
(指三指搯亥上直/伸小指令鬼通傳)發兵訣(大指壓三指搯四/指甲下凡發兵馬)
(及起發去/處等用)四山訣(中指搯掌文大指壓中指/餘指甲直過海擒捉鬼神)
(用)日辰訣(正月寅二月卯上餘倣此日搯正/時上凡句十二月十二時功曹用)
追鬼訣(曲二三指大指搯四指中節立獄追/鬼用收遊魂在四指上節存四山火)
(發收聚/鬼賊)金丁訣(中指搯大/指中節)開印訣(大指甲挑/中指甲)
入印訣(大指於中指/甲内挑入掌)引鬼神赴獄訣(放却金/城訣却)
(移中指搯掌心大指却/壓四指搯小指中節)金城訣(中指搯大/指中文)驅
百怪訣(左手大指甲下以/右手大指甲搯之)驅蝗蟲訣(中指第/二節)
乗雲訣(第四指/第二節)殺鬼訣(自寅搯辰/上挑出)
　右件訣目並以左手爲之
入廟訣(二指搯/大指根)破廟訣(二指搯大指中/節又搯小指根)驅病
訣(大指搯二指/根入病家用)縛鬼訣(大指搯二指中/節在神將收鬼)白虎
訣(大指搯二指甲丁/入山林逐虎用之)青龍訣(大指搯中指中/節渡江河用)
追魂訣(大指搯中指/根追家親用)勘鬼訣(大指搯中指甲/下問怪吳狂邪)
(用)卓劔訣(大指搯四指根/遣發功曹用)解龍訣(第一指第/二節乗畢)
(放/之)
　右件訣目並以右手爲之
　　　七星本訣
第一魁星文(在左手第二/指第二節上)
第二𩲃星文(在左手第二/指第一節上)
第三𩵄星文(在左手第三/指第一節)
第四䰢星文(在左手第三/指第二節)
第五魓星文(在左手第四/指第二節)
第六𩳐星文(在左手第五/指第二節)
第七魒星文(在左手第五/指第三節)
　　　五行主五等訣
木訣(在左手第二指第二/節下玉訣第二正節)火訣(在左手第三/指第三節左)
(邊王訣節/之正中)土訣(在左手第四/指第三節)金訣(在右手第/四指第三)
(節玉訣/下半米)水訣(在左手第三指第一/節王訣節上半米)殟鬼刀支
目(在左手第四指第/三節搯之鬼自死)龍蛟刀支目(在左手第/三指第三)
(節上右邊絲線急縛/之妖怪死自降也)地心刀支目(在左手大/指對根節)
(左邊常朱/墨塗之)地心小刀支洞門目(左手掌心近/臂直紋謂之)
(地畢訣又/名洞天訣)殺鬼刀支訣(在左手第五指第三/節右邊急搯之血欲)
(出善也搯左/邊則放之也)破賊刀支訣(東方以木人刀支/南來以火西來以)
(金北來以水四季來以土刀支辰戍丑未爲/四季搯此刀支以掌手自搯訖又隨方色塗)
(之木刀支以黄金白色金刀支以火赤色水/以土黄色火以水黒色土以木青色塗之)
降七魔斬二鬼刀支訣(在左手大指捻/第二指甲巳上)破五
苦八難九厄百病刀支訣(金命人搯火刀支/木命人搯金刀支)
(水命人搯土刀支火命人搯/水刀支土命人搯木刀支)三官殺鬼訣(搯/左)
(手第三/指中下)招星訣(在左手第四指第一節見星/入所在分野欲呼之則搯此)
(訣/目)
　　　天師書符存功曹神將法
左手大指爲陽炁功曹凡書奏天曹符文存
之爲主
左手二指爲地戸功曹凡書厭土殺土炁符
文存之爲主
左手三指爲中主功曹主管五嶽凡書符禁
一切山川精邪及書五嶽四瀆符文存之爲
主
左手第四指爲迎送功曹書一切人和合佩
厭反覆符之存文爲主
左手第五指爲百㑹功曹管一切湯火鑪竈
蛟蜃龍魚等書厭符文存之爲主
左手大指下虎口紋主書斷一切虎狼符存
之閉炁書之
左手大指中紋主書辟瘟疫及斷諸災障毒
炁精邪伏尸等符存爲大殺神
左手第二指近掌紋節主書厭官府口舌利
市百蟲怪異等符存爲無上天師
左手第二指中節主書死喪防四隣刑害修
造等符
左手第二指上節主書厭狗犬婦人難産胎
衣不下子死腹中等符
左手第三指近掌文爲隄防使者主他人呪
詛符與被厭人吞之
左手第三指中節爲横綱使者主書昇壇謁
貴人取索和合等符
左手第四指近掌文爲聦明目書厭夜眠汙
睡咬齒及小兒夜啼魂神不安等符
左手第四指中節爲平目主書野獸入宅諸
般怪異等符
左手第五指近掌文主書一切疼痛腫癤符
左手五指中節爲制伏神使主書一切蟲䑕
蠅蠓符
左手五指上節爲大力士使者主書厭船筏
酒酢等符
凡行步問病治邪入廟渡江入山書符並須
搯訣目發行問病歩綱入門存左右二使者
二十八宿在身四周四直四靈在前後想身
爲天蓬搯左手中指中文入山中行存青龍
白虎在左右日直時直在前後歩斗網搯左
手亥上入山入廟破廟存所授籙職想天蓬
身長五十文領兵士萬萬億衆捕鬼使者天
丁力士北帝敕神祠大將一百二十入令行
入廟後搯大指第一文爲破廟目第二文爲
入廟目過渡江河存想天地水三官在前四
直在後本籙中吏兵在左右搯右手中指第
二節制伏大虎用法取炁搯左手辰下爲大
虎目則虎伏目不敢梘也凡伏惡鬼存身爲
天蓬閉目伏印想天蓬呪内三十六將列在
前後監兵孟章列兵前後陵光執明建節持
幢句陳穹隆立在臣身中步七星行發印驅
病逐鬼搯卯上爲伏鬼目發符牒斬鬼存身
本籙天官執符牒在手歩綱呼吏兵敕北帝
南斗大元殺童北帝敕斬鬼玄武使者授吾
符牒准此奉行先發牒行准前發牒目次搯
右手掌心下文爲斬鬼目如惡人戰闘存身
爲周武將軍身長九十六丈天冠赤幘絳章
丹衣手執玉陽之節領兵三十萬衆執符歩
綱搯左手中指第三文爲戰陣目降伏五方
鬼神凶怪存身披髮仗劔歩綱用雷師電師
印都天法主印次搯左手掌心取天剛炁北
斗盖頭四靈在前後次搯大指下節下爲魁
中五星入病人家存身爲天醫令左右吏童
侍藥真童隨吾所行搯右手寅上爲病目凡
人生惡心多行呪詛用符厭巳病生不知求
醫無差但依吾法歩斗望天剛取炁書符與
著病人搯右手子上爲翻呪詛目則呪之人
反著而百術不解
太上助國救民緫真袐要卷之八
太上助國救民緫真祕要卷之九對九
　　　　洞幽法師元妙宗編
傳度立獄生天臺㔶盖斗燈推占訣法
　　　天心正法符劵
夫版符者以版爲之上書符呪鐵劵者以鐵
葉爲之上以雌黄爲地朱書劵文又或有以
黄花繒帛爲之上書符劵言不必用鐵止以
鐵爲堅確之意案乎古法各有意義大體表
其誠信永堅固而巳今且以所授舊法列如
後式
　　　鐵劵様(鏤以鐵葉爲之方圖三寸同/封於版符内卷内符並朱書)



　　　版符劵文式(以栢木爲之厚二/分髙七寸闊九寸)
維某年歳次某某月朔某日某辰本貫
大明國某州郡某郷里某宫觀道士某人本
命某甲日時生即日𧆛心奉詣
上清大洞法師某君門下傳授
上清北極天心正法斗下靈文版符鐵劵助
國救民行持
道法拯拔衆生苦難斷絶邪精去除瘟疫洞
濟幽冥者




　　　劵文
一劵傳法弟子某所施大道仙法救治衆民
　疾苦常行正直動合天心慎勿邪諂妄行
　欺濫
一劵傳法弟子某凡所施爲將身比身孝養
二親恭事師長治救貧寒老病孤㓜見之
　即救慎勿貪取
一劵傳法弟子某行持天法仙符一依正教
　志心嚴潔慎勿輕泄漏慢不敢不取師㫖
　妄傳他人苟有所違臨事不神
牒前件弟子某性本清虚欽崇
大道志究仙法願指群迷事須給版符鐵劵
鎮身䕶命延年益筭謹請四大天王天龍八
部九天元君八大金剛十方護法神王六丁
六甲神將天丁力士五雷使者風伯雨師五
嶽四瀆洞府名山三界一切明神常切衞䕶
本人行持
太上道法救民疾苦驅瘟剪邪盡副願望准
此奉行
保舉師具位押
監度師具位押
度師具位押
先度師具位姓名
　　　版劵封面題式
版符鐵劵給付傳法弟子某人鎮身䕶命行
持

傳度師具位押封

道法助國救民剪邪立正准此奉行急急如
律令
　　　版劵背面題式
保舉師具位某君保舉
監度師具位某君監度於某年某月某日拜
授
　　　真文契文式(以黃素髙一尺二/寸闊一尺八寸造)

　　　　　　(維某年嵗次某月朔某日某州縣宮觀弟子某/人本命某年某月日時生行年幾嵗謹齋法信)
　　　　　　(奉旨/北極驅邪院)
　　　　　　(上清法師某君門下傳授/上清北極天心正法斗下靈文一部唯願救民)
　　　　　　(疾苦斷截祅精保安身命度厄延年傳授之後/不敢不取)
　　　　　　(師旨妄傳非道無德之人及恃此規求資財違/昧大道輒敢有違甘負冥誅今依)
　　　　　　(法傳受授師不得隱真出僞欺罔弟子某以身/謝天地三官若弟子違盟犯約背於師當)
　　　　　　(身處風刀萬劫不原上與七祖同受不敢怨道/咎師今與師分金破券質誓盟約對)
　　　　　　(日月星辰爲證一如/太上正法玄科律令)






　　　　　　(太上正法玄科律令/日月星辰爲證一如)
　　　　　　(咎師今與師分金破券質誓盟約對/身處風刀萬劫不原上與七祖同受不敢怨道)
　　　　　　(謝天地三官若弟子違盟犯約背於師當)
　　　　　(謝天地三官若弟子違盟犯約背於師當/法傳受授師不得隱真出僞欺罔弟子某以身)
　　　　　(昧大道輒敢有違甘負冥誅今依/師旨妄傳非道無德之人及恃此規求資財違)
　　　　　(不敢不取/疾苦斷截祅精保安身命度厄延年傳授之後)
　　　　　(上清北極天心正法斗下靈文一部唯願救民/上清法師某君門下傳授)
　　　　　(北極驅邪院/奉旨)
　　　　　(人本命某年某月某日時生行年幾嵗謹齋法/維某年嵗次某月朔某日某州縣宮觀弟子某)

　　　新授法人補驅邪院官誥式
敕三台門下
　據驅邪院某官姓某乞保奏某人禀性純
　素守善存心毎崇奉於
　髙真常歸依於
　大道頗有助國救民之志願欲傳受
　天心正法符籙保䕶身命佐
　天行化利濟群生某人年甲若干某月日
　時生上屬
　北斗某星君躬俟
　俯報者




保舉師具位(臣)姓某
監度師具位(臣)姓某
傳度師具位(臣)姓某
　惟三天正法萬道同師矧吾言之易行豈
　汝心之難勉宜補北極驅邪院右判官同
　句院事准
　式以
　聞
右牒奉
上清玉帝
敕符到奉行
　某年月日
度師具位(臣)姓某誥行
　　　補職後得報應謝表式
(臣)某言(臣)聞大道無形育包萬化上徳不宰
運斡三元庶彚咸彰最靈居首不二之法非
離乎本守一之要盖出於誠自顧凡材獲參
仙品(臣)誠惶誠恐頓首頓首恭惟
太清大帝
祖師上清大帝
玉清大帝開天御曆執符爲九百九千九億
萬之道君闢地赤明龍漢乃十號十真百靈
源之經寳三天正法五帝真符布化降祥垂
光應物(臣)居凡賤叨奉至猷獲脫塵寰喜厠
仙籍敢不上遵天戒下盡人情救苦爲心報
恩是切謹具表謝冐瀆
天威下情無任望
聖激切屏營之至(臣)某誠惶誠恐頓首頓首
謹言
　太歳某年月日具全銜(臣)姓名上表
　　　立天獄法
凡建立天獄先須依方所建置淨室一間並
須緊宻掃洒潔淨然後建獄
　　　辨方訣
　正月在子五九同二月十六兔園中
　三七十一馬欄内四八十二入雞籠
凡建獄先須變神後三歩丁綱存左右有捧
劒印青衣二童子自身爲驅邪院使戴交泰
冠披魚鬛服右手仗三昧火鈴劒左手執都
天法主印於建獄室中歩七星綱令人隨步
挿竹子後用左紐緋繩一條逐星繫之先寫
追鬼符兩道一朱篆一墨篆以紙錢伍帖於
獄前燒符存追鬼符使如急脚之狀便搯追
鬼訣(訣在第/八卷)呪曰
天獄靈靈上帝敕行都天法令授命嚴行收
捉邪鬼無輙容情急急如律令
用𥿄一條朱書云泰山差來承帖神將應捉
到爲禍鬼神並赴此獄復於此文上寫法師
銜位一行下押花字又於押字上寫准上帝
敕念前天獄呪次以上帝訣天丁訣貼於天
獄竹子上存黒絹作黒雲靉靆化北斗作黒
暗獄天獄八星陽日用石灰隂日用炭灰爲
之各闊七寸武曲星下立獄圓闊一尺二寸
用青竹九莖各長四尺九寸星并獄各以細
灰爲之以竹子逐位標定乃以竹爲直獄將
吏以皁帛九條各長九寸闊一寸二分於竹
子頭星下七寸繫定朱書八星名於皁帛上
日閉夜開慎防動觸並不用燈燭如治病以
綱指病人卧房餘所雜事即以綱指月建如
經兩宿天獄上未見蹤由即依前行文字催
承帖神將於立獄房門上貼天獄二字大書
事有報應未報應相度施行一依陽道公法
不順人情立獄不得令人見只常自已出入
驅邪院五獄主直壇土地亦須先燒錢馬
　　追鬼符式(寫時向月建燒時祝之曰所/有爲禍邪祟速就原頭捉淶)








　　　獄内驗鬼跡法
若是狂猛凶惡鬼神即見本相如是隂沉之
鬼只露蹤跡如是命當終亡即病人本命星
下獄上現隻跡乃追魂使者報應也宜詳之
急罷獄若似雞跡是客亡似人跡大小五通
似猫䑕狐狸跡山精似人手足麤大猛惡山
神似蛇蟮跡竈神佛像土地壇席鬼若似鵝
鴨跡有血㸃者傷亡鬼若貢起者廟宇僧院
神靈爲禍如刀挑起成小跡多者本家修造
觸犯如騾驢牛馬跡大者家蠱毒小者隣蠱
毒如布索拖拽痕者自縊鬼如蟻跡雜亂者
伏尸癆鬼似小指兩頭一般大小塜墓注鬼
小者山林陂池觸犯爲禍
　　　罷天獄法
變神爲驅邪院使令鬼神先赴星壇顯現訖
依公以狀申解東嶽及以帖付神將管押前
去嶽下出頭逐一封角文字了畢供養錢馬
便指揮二神將仰處分泰山差來神將及城
隍下神將速於天獄中交領某家爲禍鬼神
於案前伺候指揮想見領到即便指揮依位
賜酒食錢馬訖即將管押鬼神文帖公引發
付了一面令人拆獄焚之砂灰並送江河内
申解狀式具別卷(在第/十卷)
　　　建生天臺法
詳投狀詞理分明依狀施行如不著實指定
因由即海行文字申嶽乞指揮差神將同本
屬城隍被呪家司命五道逐村社廟靈壇乃
至内外子細察探是何色人以何師巫在何
鬼廟許何物色枉殺良民未能解釋當院於
本入家建生天臺未審前件去處仰神將就
彼管押赴臺候到即時行遣存見本人𡨚魂
黙言云弟子某與汝先有𡨚恨汝何故牽纒
於隂司爲禍至此見令某卧疾今吾爲汝廣
爲齊醮經文錢馬資薦令汝就此臺生天今
後須管改心易行更莫似前執對若不禀此
指揮歴劫𡨚對不能托化如不聽吾言當禁
汝入斗獄碎汝形影化爲微塵急急如律令
依法存變了即出牒引交付與神將押去東
嶽仍關沿路土地逓相防送直至府君殿下
乃告府君指揮速報司勾除𡨚報捷疾取下
詞狀放令生天其生天臺於生炁方上用甘
松沉檀酒水拌砂爲之三層下闊二尺髙三
寸中闊一尺五寸髙二寸上闊一尺髙七寸
上層用鑑一面安當心中層四角安燈四盞
臺前㸃七星燈以柄指病人房臺上一籖書
云生天臺三字又用卓子一隻列時果香燈
茶酒供養卓子後用一牌闊三指髙六寸上
書云
稽首祖師上清大帝(牌用孚/簷木造)後再三祝白事
意伏乞
祖師上清大帝特降敕旨依臣所奏施行
　　　生天臺様





　　　下㔶盖法
先具狀飛奏上帝申北斗七王并泰山乞降
指揮本屬城隍差神將同某人家司命土地
等神專切巡護係㔶盖人口一年之内無諸
災害行遣了畢(狀式具/後卷)後用鐵柱一枝若手
大指大長一尺二寸象十二月上刻七節象
北斗七王宫存爲金階玉室寳殿用一小淨
瓶盛符用鐵一片長七寸闊二寸上篆三光
符鎮之
　　　鐵柱様


　　　鐵版符様


符用黃絹一尺二寸上篆三台下篆北斗七
星象七王宫分各逐本屬星下書弟子姓名
年月日時
　　　絹符様







絹符盛於瓶中并係㔶盖人隨年錢以一大
瓶到入㔶盖下小瓶選逐月華盖方上掘地
深一尺二寸埋之(華盖方/在卷後)然後變神歩七星
綱用天丁訣從貪狼起至破軍下禁其歩綱
念呪曰
北斗靈靈斗柄前星貪狼操惡食鬼吞精巨
門烜赫照耀光明禄存奔霧統攝符兵霞衝
文曲光徹廉貞威靈武曲真人輔星天綱大
聖急急如律令(下錢并符/入瓶中)
　　　下㔶盖念呪曰
天爲我盖地爲我載北斗懸星爲我衣裳吾
藏弟子某人幾口在北斗七元之内流火之
庭干不能侵支不能傷爲我者太陽不爲我
者滅亡急急如律令
下禁埋瓶挿鐵符於前安鐡柱於後即存四
天門王鎮四角存係㔶盖人在七王官次想
城隍下兵圍繞巡䕶訖叩齒而退候年終開
㔶盖即備酒食鐵馬獻符中聖衆三台北斗
本命星辰隨力備醮答謝
恩祐仍犒賞巡護神將兵衆當境土地逐一
具牒狀發遣回嶽交還候交領兵將訖明乞
報應
　　　敕字延生燈式(敕字四十九盞延字/三十六盞生字二十)
　　　(四/盞)






凡治瘟疫狂邪病患醮謝並㸃此燈常㸃辟
瘟延壽並各用石灰作痕後安燈㸃之先歩
七星綱誦呪曰
北斗七星玉真仙靈貪狼巨門保臣長榮禄
存文曲使臣聦明廉貞式曲保臣長寧破軍
輔弼䕶臣身形常居吉慶永保福齡注上生
籍除落死名神清炁潔洞逹幽冥禦邪攝鬼
群妖摧傾學道修真我願合成七元扶衞飛
昇紫庭急急如律令
從用五雷訣閃目三轉作電光滿室挑發訣
即誦發燈呪曰
上帝有敕發㸃斗燈七王來降照護衆生左
右輔弼親見威靈天蓬元帥統領天兵五雷
使者六甲六丁玄武大聖台中三星去病除
禍誅斬妖精三魂輔體七魄安寧違敕者死
禀敕者亨延生一㸃身宅光明急急如律令
然後㸃燈如人病患淹延醫治不可者宜㸃
此燈先用淨油六十四兩术一兩甘草一兩
腦子一分桃枝一兩毎條長九寸雄黃半兩
朱砂半兩巳上除朱砂外一時入油中浸七
日向長生上以大黒煞符守護三光符封瓶
口候日數足取出去藥將油入淨盞中盞縁
四周用硃砂塗令厚從病人本命星上閉炁
歩綱如前㸃之以斗柄指病人卧房不得用
紙燈㸃宜用松明發之不得泄氣如其夜患
人本命燈先死便與家長言不可救也或明
耀復有飛蛾投之人安鬼伏也如蛾活燈死
鬼盛人衰切在臨時詳之或暗不滅則知人
命不妨止是病未安也
　　　㸃燈占住宅災福
宜於六㑹夜如前法安排醮祭占之事燈明
則吉暗則凶若有青色須有伏屍赤色忌血
光災白色有喪服或外孝黒色有病及官事
(求家神/司命吉)黄色有瘟炁焰長明者吉成輪光者
凶暗而復明主有凶惡
　　　華盖法
正月子方二月丑方三月寅方四月卯方
五月辰方六月巳方七月午方八月未方
九月申方十月酉方十一月戍方十二月亥方
逐月在其方地謂之華盖上建立㔶盖并生
天臺㸃延生燈也
　　　紫微七政緫天活曜天剛法(天剛所/臨一切)
　　　(凶神惡煞悉皆/畏避不敢當也)
　七星日夜轉青天魁在頭𠔃剛尾邊
　一日時中十二時十二時中常戍起
　　　訣曰
但毎夜戌時以戍上剛如月建上一時移一
位周而復始萬年亦同用之
　　　又古天剛法
月月常加戍時時起破軍
太陽未過宫前起亥太陽過宫後起戍常以
月建上以亥戍起到正時即便見天剛行度
　　　推太陽方
　正九出乙入庚方二八尋兔入酉剛
　三七上甲入辛位四六生寅到戍郷
　五月入乾從艮出十月巽身入坤方
　十一十二居辰上此是天心合太陽
　　　推太隂方
　正九先從丑位通二八還歸子水宫
　三七玄方四六戍五月西天正歸東
　十一十二居辰上順數加時退一宫
　後見太隂臨照處此是月光取炁同
　　　入式坐端法
入式之法妙通玄月將加時位上端便視何
神同一位用起人元建日千剋者爲元從旺
斷五行之内審須看辯其神將詳凶吉方察
來人見的端動者爲客不動主神將爲財定
剋看主剋財𠔃財不動財剋主𠔃竸争官客
剋主𠔃來索物主剋客𠔃客不歡加到本郷
財不動相生忻喜物團圓二木爲爻財難得
二土倶比遲晚間二金相剋都無順二火爲
災百事殘二水皆須爲大吉水來入火婦難
安金入木郷口舌起火入金郷有迍邅木來
入土爲刑獄土來入水競庄田上剋下時從
外入下剋上時向外邊常取寅申爲貴客子
午卯酉酒食筵巳亥定須來索物辰戌闘訟
競留連丑爲銅鐵金銀類小吉婦人酒食殘
四位相生萬事吉内中刑剋不須言此是孫
賔真甲子天地移來掌内傳
　　　推病狀法
　問人年紀病根源月將加時命上傳
　見木便言風氣病酉金氣滿肺相連
　逢火内外皆生熱見水冷病在腰間
　遇土有刑生瘡腫相生病體易爲安
　要見黶盤尋好醜貴神位上共同看
　　　又法
　占病之法要須論月將加時位上明
　四仲即言病苦疾常須四孟是天行
　四季定之長病患唯看刑剋辨浮沉
　剋金爲喘剋土脹剋水還爲多難迍
　剋木即爲肝家病剋火應長心裏連
　此是神仙真妙訣孫賔十法不令傳
　　　定病人生死法
　來人方上辯生死貴神月將同用此
　貴神與將若相剋定知病重卒難止
　人元方位更傷殘昏沈應是難療治
　命與財傷氣木金此文祕奧通仙㫖
　　　定病人生死鬼限法
　甲子巳午九宫傳乙庚丑未八由年
　丙辛寅申七行位丁壬卯酉六行言
　戊癸辰戍五行位巳亥四殺本根元
　年命得日支千上在何宫宿所相連
　一坎二地三在雷四風中五不堪言
　六丁伴尋過七宅九火仙人度八山
　立春艮旺在山頭八節隨卦順行流
　旺相胎沒無餘事囚死非中夜可愁
　就中休廢兼逢鬼便排棺槨赴荒丘
　　　除法(水一火二木三金四土五/六七八九十黒紅青白黃)
天除一地除二人除三四時除四五行除五
六甲除六七星除七八卦除八九曜除九不
盡者是筭壽并鬼之數隨位辨其衣服色目
也
　　　推取伏尸法
伏尸之法不爲難此法元來有妙玄月將加
時知去處魯都之下伏尸安乙庚勝先尋方
位丙辛二日在坤邊戊癸功曹魯都吏丁壬
亥上傍於乾甲巳之日小吉下魯都之下是
枯泉魯都戊巳伏尸隱剋魯之處取應難
　　　課祟是何神法
　人來課祟求神意月將加時方上覔
　亥爲爺娘北岱神己上竈家相爲祟
　子爲溝龍玄武神午爲湯妨心中撇
　丑爲伏尸河伯神未爲中官或自縊
　寅爲刀兵樹龍神申爲口願功德祟
　卯爲客死外亡人酉爲佛像産死鬼
　辰是天心家宅神戍爲觸犯家土地
　　　推病祟圖





凡看病但問來人其患人在何方位卧地如
在兊上即知是家神少女其餘皆倣此臨時
書符行牒或劄子行遣驅逐也
　　　行符吉凶時辰法
甲乙日在寅卯丙丁日在辰已戊巳日在午
未庚辛日在申酉壬癸日在戌亥
右巳上日治病行符不可去大凶
　　　行符治病法
來人請符定時辰月將加時問病人傳到命
中看剋王建時運炁細推尋但俱亥上爲正
月逆位分明十二神病人命上無相剋依時
符水得安寧
　　　十二月行符雜忌法
　　　　正二三四五六七八九十十一十二
　大煞戍已午未寅卯辰亥子丑申酉
　小煞丑戌未辰丑戌未辰丑戌未辰
　天獄卯寅丑子亥戌酉申未午巳辰
　地獄戌酉申未午巳辰卯寅丑子亥
　天魂丁丙乙甲癸壬辛庚丁丙乙甲
　地魄癸壬辛庚丁丙乙甲癸壬辛庚
　天賊酉寅未子乙乙戌卯甲丑午亥
　月徳丁坤壬辛乾甲癸艮丙甲巽庚
　月煞丑戌未辰丑戌未辰丑戌禾辰
右凡毎月内值大煞小煞月煞書符行符並
凶宜厭怪煞狐梟吉凡徃病家忌於矣地獄
方上入門并病人不可在獄方上向師治病
凡人命與天地魂同者其日不書符亦不遺
符犯之殺人其天魂地魄方上當月不釘符
入地犯者田蠶死亡百事皆凶假令丁癸甲
庚生人正四月及丁癸日不爲人書符亦不
與丁癸生人符是其例也
凡月徳方上宜移病人牀在上治之吉
　　　四季天一所在方
春卯夏午秋酉冬子
凡書符下照在貴人方上大吉或設天一座
各依方色氣數置符上禮之春九夏三秋七
冬五度訖付人神驗


太上助國救民緫真祕要卷之九
太上助國救民緫真祕要卷之十對十
　　　　洞幽法師元妙宗編
上清北極驅邪院行遣公文式
　按法科凡有事端關牒靈祇申奏
　神真最爲綱要文式典則不可不備今以
　應係合用行遣之式修定開列貴無闕悮
　云耳(凡因事應合行遣文字此更不一一/具載如有不備者並比類格式隨意)
　(叙事發/用施行)
　　　傳法人投狀式
某州縣村郭坊市弟子姓某
右某謹齎法信(開是何/物色)罄竭精誠投詣
上清法師某乙門下誓願乞傳授
北極天心正法一部志願助
天行化佐國救民治病扶危斷絶邪魔行持
已後並依師指不敢妄傳非道之士及恃此
違昧
大道稍敢有違乞先滅一身後罪七祖乞申
奏
七元髙真
東嶽聖帝乞賜
慈念許與傳授謹狀
　某年月日具位姓某狀
　　　諸應弟子求保舉師狀式
某州縣郷坊村里保姓某
右某昨於某年月日具辭躬詣
上清法師某人門下求授
天心正法一部志願助
天行化佐國救民治病扶危斷絶邪祟已蒙
許賜剋日奏名奉命依法訪尋有道名師保
舉傳授𥨸念某生身幸處於中華存心久棲
於象外尋師屢訪於知已傾誠始遇於
明人比者伏惟
某門下得法至精興揚
大道救民及物拯濟殊深某謹投
門下願求保舉儻蒙
收録則某敢不堅心剋志鏤骨銘骸至願修
行上報提拔之賜不勝幸甚謹具狀告
聞伏候
法㫖
　國號某年月日具位姓某狀
　　　諸應弟子投師傳法辭式
某州縣郷坊村里保姓名
右某本命年月日時生所屬
北斗某星君謹齎金九兩金鐶一對命素一
端以代質信青絲四兩以代剪髪丹砂七兩
以代㰱血棒詣
法師某人門下求授
天心正法意欲助
天行化爲國救民以某𥨸觀浮世之數常憂
危脆之身愧除害以不能冀興利而無術橾
修既怠惶恐且深豈期多劫而來以罄今辰
之會伏聞
某人不掩玄都之路特楊
太上之風抱行持一法之心増光道教垂拔
度群生之手拆破塵籠厥持枯朽之根上頼
栽培之力其於行巳豈敢爲非苟忘教育之
恩甘受沈淪之苦輪迴得度竭志奉修元運
相逢盡心報答伏望
某人大開慈造少鑒微誠塵瀆之辭乞垂
憫念下情無任望恩之至謹辭
　國號年月日
　　　法師爲弟子啓表狀式
具法師全銜臣姓名
右臣今據某州縣坊郭弟子某乙投狀陳述
及齎法信之儀詣臣門下乞傳授
北極天心止法志願助
天行化佐國安民救病濟苦斷絶邪魔行持
巳後並依師指不敢妄傳非道之人及恃此
違昧
大道稍若不依此言甘當先滅一身及罪七
祖乞申奏外依格傳授者臣巳審詳其人實
謂禀性純素守善存心毎崇奉於
髙真常歸依於
大道頗有救民之志願欲傳授正法及三光
北斗天剛大聖真武黒殺天符臣乞收補某
乙充某官并
呈奏
北極驅邪院印式及給付符文訣目依格付
度臣今未敢專擅謹先具謄録事狀奏
聞伏乞
太清大帝
祖師上清大帝
玉清上帝特降
勑命指揮泰山所屬給遣神符兵吏付某乙
院内佐助道法乞賜
聖慈許臣傳授依法付度以期報應冐黷
天聦臣誠惶誠恐稽首頓首謹奏
　某年月日具法師全銜臣姓名狀奏
　　　奏表關引式
北極驅邪院關某日當直功曹使者
　今月某日時發奏狀一通紙角封印皮筒
　重封全赴
　天樞院通落者
右今關付某日當直功曹使者准此
指揮疾速依例傳逓前去通落在路不得稽
遲損汙揩磨封頭不明一切不虞罪不輕恕
無致慢易不得有違故關
　某年月日時關
都天大法主判北極驅邪院事押
　　　申泰山狀式
都天統攝邪魔歸正具全銜姓名
　當院今月某日據某州縣坊郭弟子某乙
　齎心信投告當院乞傳授
　北極天心正法輔正驅邪佐
　天行化救民疾苦斷絶鬼祟志願行持者
右某巳先具録事狀聞奏
上帝并收補某乙充某官仍給付符文訣目
及驅邪院印式依格傳度行去訖謹具申
東嶽天齊仁聖帝伏乞
聖聦俯賜
指揮遍行告示三界内城隍大王并所𨽻正
法曽用官典按分及五嶽四瀆名山大川宫
觀里社山川靈澤一切神明豫令知委某乙
授法領職後來或爲人治病除邪切須佐助
道法收捕鬼祟無縱慢易并乞依例抽差神
通廣大威猛神將二員神兵一千人發遣往
新授法職某乙院内統轄助法指使其某乙
合用都天大法主印及本人親書花押某巳
給付行使去訖今頭連印文一本在前伏乞
照㑹其印文即不與諸處符印相同修其文
篆一歸真道此去某人應有申報狀牒文字
伏望
驗認印文施行所貴不致僞冐謹狀
　某年月日具位姓名狀
　　　凡申泰山狀發引式
　北極驅邪院
　今月某日時發實封申狀一紙角往
　東嶽天齊仁聖帝御前通落者
右出引付泰山沿路土地速疾齎前件文字
逓相轉送前去通落不得稍有住滯揩擦損
汙踈虞如違罪有所歸必定根究施行的無
輕恕
　某年月日時引
北極驅邪院使押
　　　凡奏表申天樞院狀式
北極驅邪院
　今月某日發實封奏狀一通爲某州縣郷
　坊某乙某事須至申上者
右件奏文候到日乞不以諸處章表爲類伏
望徑爲通
奏謹具狀申
天樞院謹狀
　某年月日具位姓名狀
　　　祈雨奏狀式
具法師全銜臣姓某
　右臣據某州縣某乙陳狀爲某處苗稼乾
　損舉家骨肉曉夕憂惶供輸官中租賦浩
　大無從出納一家良賤恐罹饑荒患難性
　命不存乞行救濟臣巳即時審察委於甚
　年月内闕雨至今入事伏望
　祖師上清大帝
　太清大帝
　玉清上帝聖慈特依臣所奏乞賜
　勑㫖下所屬委六丁六甲雷公電毋風伯
　雨師天丁力士五方龍王速爲行布雨澤
　救濟民苦臣巳於某處起建淨醮以祈報
　應謹録狀奏
　聞謹奏
　　某年月日具位全銜臣姓名狀奏
　　　牒雨部式
北極驅邪院牒雲雷雨部六丁六甲神衆
　(如逐位行/牒爲佳也)
　當院據(某人狀一如前/式節略事宜)須專行遣者
牒具如前當院巳具事因聞奏
上帝及於某處啓建醮筵祈乞報應外今請
雲雷雨部六丁六甲神衆速於本地分大降
雨澤普濟民田救接苗稼無令損傷人命幸
不住滯謹牒
　某年某月某日牒
具法師全銜姓押
　　　治伏屍邪魅所撓劄子式
北極驅邪院
某處某乙患某事今仰起遣本人家自前伏
屍客亡山邪鬼魅古竈土壠及先死伏屍傳
屍山精木客社廟獵神一切爲禍患祟速離
本人家舍任便往別處棲止即不得准前在
此别致禍患侵害生民速令患人魂魄附身
所病消散如受此
指揮後依前容令作祟其應千神吏等並與
邪祟鬼一例重行黜責關報
東嶽永失生路
　右劄付某乙家所屬司命五道土地社廟
　等處神吏准此
　　某年月日押
　　　治時瘟疫癘劄子式
北極驅邪院
某處某乙家患時疫病作深恐損傷人命仰
行瘟使臣立便收攝某乙家患人今日巳前
身中八萬四千真神并五臟六腑神君及蕩
散某乙自前所受毒藥毒炁各令三魂七魄
歸體平復如常應是邪魔速離本人家舍無
令更有留滯或本人家中合有命終之人明
係天司勾㓕仰具剌狀開破仍直申當完
照會若係命終之人天司切要追攝即仰一
面具此因依回報差來使者但稱巳准驅邪
院指揮拘留即不得一例勾取仍委自司命
五道等神分明告知無令損失人命須議指
揮
　右劄付行瘟使臣准此
　　某年月日押
　　　斷絶傳屍勞鬼所式
北極驅邪院牒上東嶽某案
　准貴嶽差到神將報應(解鬼神/以此言)爲某處
　某乙患某事服藥作善消禳未退稱有傳
　屍勞鬼纒繞勾連無由安樂急須披告乞
　賜救護者
牒當院巳於某乙家建立天獄及具狀奏
聞外伏請
指揮差神將同本屬城惶將吏司命五道神
衆立便往本人身一追取應係作禍邪鬼并
傳屍復連之鬼速押赴天獄顯見蹤跡守待
施行仍下地府候當院罷獄結斷了曰即依
品例於生界托化無致勾連謹牒
　某年某月某日牒
具法師全銜姓押
　　　轉牒行往逐處經由道路式
北極驅邪院轉牒自某州某縣某路界山
　林道路
　當院今月某日某時起發往某處千繫某
　事自當所至某處通計多少里數切慮地
　祇等不知當院出入兼道路所隱虎狼鬼
　物及邪精侵害須至專行轉牒者
牒具如前今牒某州界自此州至某處一路
逐程山林符廟泉源窟穴陂池之所本屬地
祇社廟靈祠等准此指揮常切鈴轄郭下所
統鬼神邪精務要潜息不得當截道路有妨
當院徃還經遊應係轄下鬼神當令在路嚴
切祗候當院使役不得輙然怠慢如稍有違
應係道路承受指揮等靈祇立當申送
泰山重行勘斷的不虚行故牒
　太歲某年某月日時牒
　　朱批事因依
具法位姓押
　右發此一道差本處土地齎行逐程轉遞
　　　帖土地等神拘管鬼邪式
北極驅邪院帖某處土地司命五道合干
　等靈祇
　當院據某家狀稱某月曰具述事件鬼神
　千變萬化妖怪山精五通群鬼作陣無術
　制伏(並須子/細開坐)切慮向去及目下别致人命
　須議專行指揮者
右帖付前項某處土地司命五道等神准此
指揮看覷見患人是何鬼邪因何動作致此
變化興禍生民應係出入經遊地分一面把
截不管走失巳牒本屬城隍更差神將同共
收捉須管敗獲伺候當院到來置獄勘問因
依別有行遺如稍有走透及不公其地分干
繫等神立當具同罪因依
聞奏送
泰山決配施行不管時刻住滯
　太歳某甲予某年某月某日帖
　　下朱批
具法位押
　右句土地當面發遣如地逺差神將或日
　直功曹將去叮嚀指揮或要發遣便内說
　發遣前去要令人顯現知委次牒城隍
　　　牒城惶救治式
北極驅邪院牒某處城隍
　當院據州縣郷里居住某人投狀稱爲某
　事便須子細說事不得漏落須議尃行公
　文者
牒具如前當院據本人情理具狀申
東嶽外事須牒本屬某處城隍候到請詳前
項牒内事件徑差神將帶領合要吏兵就往
某處某家(如置獄眞言差神將勘問如起發/言起發某家邪源候勑格斷遣者)
勘會問爲禍邪源從𥘉因依勒令在獄顯現
本相蹤由以待别作行遣謹牒
　太歲年月日時牒
　　下朱批
具法位押
　　　牒送邪祟赴城隍式
北極驅邪院牒飛處城惶
　當院據某州縣居住某人投狀稱某人患
　何疾及鬼邪等當院今住本處勾問遂得
　前項某人身中鬼邪招伏因依真他所說
　須至專行公牒就彼所斷遣者准
　勑條諸鬼神(具因依開坐/條貫斷遣)
牒具如前事牒
某處城惶候到請依降
勑條依公斷遣訖請牒
五道都案▲收仍請報應施行謹牒
　太歳年月日時牒
　　下朱批
具法位押
　　　牒城隍及隣近神祠假借神將吏兵
　　　式
北極驅邪院牒某廟靈祠
　當院據某州縣郷里某入狀投稱有某事
　當院今看詳得狀内事理次第顯現有鬼
　神如此動作(具述狀内/子納事理)今當院合用下項
　兵吏等須至專行假借神將某員神兵某
　千須至公牒者
牒具如前除當院具耿飛奏乞降
勑命指揮外事須䐑某處靈相候到請詳前
項牒內事由徑差大將管押神兵某千赴某
方上建壇之所會集收捉妖怪仍叮嚀指揮
差來神將依例管押前來赴當所究氣捜捉
邪精鬼賊伺候了日别具公文開坐申
奏推行賞秘▲牒
　太𡻕年月日時牒
　　　下朱批
具法位押
　　　㔶盖奏狀式
具全銜臣姓某
　右臣某據國號某州縣某人狀投稱將帶
　家眷等慮向去各人行年不正別受災厄
　防保無門乞賜㔶盖覆護願獲平寜(臣)遂
　依式將某人等共計幾人年命於本家某
　方上下㔶盖申寄
　北斗亡王宫并申泰山計㑹本屬州縣城
　隍同差神將干繫等神巡䕶係㔶盖人口
　一年之内管獲平安無諸災禍候年終滿
　日別行開㔶盖今具某人等年命寄㔶盖
　宫分如後一人弟子某本命甲子某月日
　時生寄入
　北斗第一貪狼天門王宫(六十甲子生㸃/筭屬甚星次第)
　(寄臣)以依前項施行訖外謹具狀飛奏伏
　乞
　太清大帝
　祖師上清大帝
　玉清上帝
　天恩特降
　勑命指揮許依臣所奏施行冐瀆
　聖聦臣誠惶誠恐稽首頓首死罪謹奏
　　太歳年月曰全銜臣姓某狀奏
　　　申北斗七王宫狀式
北極驅邪院
　當院據國號某州縣某人狀投稱將帶家
　眷深慮各人此去年庚不正別受災厄乞
　賜㔶盖衛䕶願獲平寧當院遂依式將某
　人年命於某處方下靈盖具事由飛
　奏并申泰山請計會本屬城惶差神將同
　干繫等神巡䕶係㔶盖人口一年之内管
　獲平寧無諸災禍今具某人等年命寄㔶
　盖宫分如後
　　一人弟子某本命丑亥生行年幾歳寄
　　入北斗巨門少卿王宫
右具如前當院巳具前項事理施行去訖謹
具狀申
北斗七王宫伏乞
聖慈特降
恩命指揮謹録狀
上謹狀
　太歳年月日全銜姓某狀
　　　申泰山請神將來防䕶㔶盖狀式
北極驅邪院
　當院據國號某州縣某人狀投稱將帶家
　眷慮恐各人行年不正運值災星別受災
　厄無門防保乞賜㔶盖衞護各人身命一
　年之内乞獲平寧無諸横禍願賜清吉候
　年終滿日別具醮禮開㔶上答
　天恩者
右具如前除當院巳依式於甚處某方上建
立㔶盖一座具狀飛奏及申寄
北斗七王宫分外謹録本人事由申
東嶽天齊仁聖帝伏乞
指揮計㑹本屬州縣城隍大王抽差有心力
能勾當威雄大將各一員先請取索差來神
將結罪事狀入案後便請疾速發遣前來某
處某人家同住宅家神司命五道土地十二
禁忌千繫等神不住日夜常切巡護係㔶益
人口幾名一年之内管獲平寧無諸災咎出
入清吉動止安居候年終滿日別具醮禮開
㔶答謝
聖恩及乞指揮州縣城隍常切就便四季提
舉無致神將等怠慢容庇邪道與民爲害如
稍故違便請撿録元狀施行所貴邪道靜絶
民庶安居然乞某等今去身庚通泰運限光
明永逺康寧不逢災難謹録狀
上謹狀
　太歳年月日全銜姓某狀
　　　開㔶發遣神將牒式
北極驅邪院
　當院先於某年月日具狀申
　泰山請計會貴廟據差來神將在某家防
　護係㔶盖人口即無闕事今來年限過滿
　須至發遣者
牒具如前當院今據檢㑹前項神將在某人
家防䕶係㔶盖人口即無闕事除巳帖元差
來神將回還外謹録回牒報
聞候到請
指揮收入本直仍舊管役謹牒
　太嵗年月曰牒
具法位全銜姓押
　　　替統兵助法神將兵衆式
北極驅邪院
　當院先於某年月日具狀申
　貴嶽抽選到統兵助法二員神將部轄神
　兵一千前來輔佐行持道法助國救民治
　病除妖勦邪立正今巳一年當滿須至專
　行替換者
右具如前當院今檢㑹神將二員神兵一千
在當院指使並無闕事謹具狀申
東嶽泰山天齊仁聖帝伏乞
指揮選差足神通有威力神將二員一員充
統兵神將一員充助法神將神兵一千前來
當院對替元差來神兵乞賜先取下神將結
罪事狀入案後乞指揮日後專切隨逐當院
出入輔佐行持
道法一一禀聽指揮使喚凡是收擒邪祟勦
截民禍之際各仰大逞威力顯現神通收擒
凶惡如王民疾患速令平復即不得時暫輙
離左右無今神兵怠慢候年滿日別行替換
并仰神將到日分明影響報應以憑拘管無
令有失規儀謹録狀
上謹狀
　大歳年月日全銜姓某狀
　　　設祭吏兵曉示式
北極驅邪院
　當院取今月日時賞設嶽下差來統兵助
　法神將神兵一千(或當替者/或新差來)酒食錢馬(如/爲)
　(人行事即具施/主名云齎設者)齎設者
右具如前事須曉示前項神將兵衆各令知
委至時齊集無令有失規儀
　某年月日
　　　具半銜押
諸神司合用牒帖引箚目
五嶽聖帝法師請乞事用申本院用牒沿路
土地傳逓公文用引帖
地府水府主者並當院用關牒年直功曹傳
逓文字用關引帖六丁城惶太歳並用牒關
當界土地本家司命用引帖劄子指揮
名山福地文字並關六甲六丁通進
監守鬼神用東嶽神將
廣脫亡魂牒地獄道
計㑹夊病牒天曹案
舉行功徳牒校量案
計會鬼神牒五道都案
計會大厄牒生證見案
遷陟功徳牒司命添禄夀案
勾卒死人牒張都案判官
傷寒難得汗牒發汗案
陽道受罪牒傳録事
傷寒難得解牒發汗案
計會夀數牒注命案
放生計㑹牒生命案
死經三日未冷絶牒還魂案
赦罪計㑹地府案判官
計會道經數牒鬼仙案
亡財失帛計會掠剰案
乞資筭數牒短命案
亡過資薦功徳牒地府保形案
見在功徳計會天道案
計㑹年病牒行病案
計會生死牒蒿里都案
人口併沒牒李都案判官
計㑹亡人牒六道内案
凡注福注夀天上授福司命注禄夫夀禄添
財帛等並須酌量事理輕重條制可否方可
與行遣計㑹凡刀山鑊湯灰河劒樹拔舌磨
碓等獄判官亦看生存行何徳行方可施行
仍須詳度品秩髙下公文務合宜則
凡文官七品巳上並屬天曹霍判官武官七
品巳上並屬天曹李判官
四瀆水帝
九江水帝江瀆廣源王
九江水帝河瀆靈源王
淮水上相淮瀆長源王
濟水上卿濟瀆清源王
太上𦔳國救民緫真祕要巻之十(終)
