#+TITLE: 圖經集註衍義本草序例--寇宗奭
#+DATE: 2018-05-12 10:21:55
#+SOURCE: github.com/kanripo/KR5c0164 master 63dde753                
圖經衍義本草上卷一競五
　　　　宋通直郎辨驗藥材寇宗奭編撰
　　　　宋太醫助教辨驗藥材許洪校正
　　　補註總敍
舊說本草經神農所作而不經見漢書藝文
志亦無録焉平帝紀云元始五年舉天下通
知方術本草者在所爲駕一封軺傳遺詣京
師樓護傳稱護少誦醫經本草方術數十萬
言本草之名蓋見於此而英公李世勣等注
引班固叙黄帝内外經云本草石之寒温原
疾病之深淺此乃論經方之語而無本草之
名惟梁七録載神農本草三卷推以爲始斯
爲失矣或疑其間所載生出郡縣有後漢地
名者以爲似張仲景華佗輩所爲是又不然
也淮南子云神農嘗百草之滋味一日而七
十毒由是醫方興焉蓋上世未著文字師學
相傳謂之本草兩漢以來名醫益衆張機華
佗輩始因古學附以新說通爲編述本草繇
是見於經録然舊經纔三卷藥止三百六十
五種至梁陶隱居又進名醫别録亦三百六
十五種因而注釋分爲七卷唐顯慶中監門
衛長史蘇恭又摭其差謬表請刊定乃命司
空英國公李世勣等與恭參考得失又增一
百一十四種分門部類廣爲二十卷世謂之
唐本草國朝開寳中兩詔醫工劉翰道士馬
志等相與撰集又取醫家嘗用有效者一百
三十三種而附益之仍命翰林學士盧多遜
李昉王祐扈蒙等重爲刊定乃有詳定重定
之目并鏤板摹行由是醫者用藥遂知適從
而僞蜀孟昶亦嘗命其學士韓保昇等以唐
本圖經參比爲書稍或增廣世謂之蜀本草
今亦傳行是書自漢迄今甫千歲其間三經
譔著所增藥六百餘種收採彌廣可謂大備
而知醫者猶以爲傳行既乆後來講求浸多
參校近之所用頗亦漏略宜有纂録以備頤
生驅疾之用嘉祐二年八月有詔臣禹錫臣
億臣頌臣洞等再加校正臣等亦既被命遂
更研覈竊謂前世醫工原診用藥隨效輒記
遂至增多概見諸書浩博難究雖屢加删定
而去取非一或本經已載而所述粗略或俚
俗嘗用而太醫未聞嚮非因事詳著則遺散
多矣乃請因其疏捂更爲補注應諸家醫書
藥譜所載物品功用并從採掇惟名近迂僻
類乎怪誕則所不取自餘經史百家雖非方
餌之急其間或有參說藥驗較然可據者亦
兼收載務從該洽以副詔意凡名本草者非
一家今以開寳重定本爲正其分布卷類經
注雜糅間以朱墨并從舊例不復厘改凡補
注并據諸書所說其意義與舊文相參者則
從删削以避重複其舊已著見而意有未完
後書復言亦具存之欲詳而易曉仍每條并
以朱書其端云臣等謹按某書云某事其别
立條者則解於其末云見某書凡所引書以
唐蜀二本草爲先他書則以所著先後爲次
第凡書舊名本草者今所引用但著其所作
人名曰某人惟唐蜀本則曰唐本云蜀本云
凡字朱墨之别所謂神農本經者以朱字名
醫因神農舊條而有增補者以墨字間於朱
字餘所增者皆别立條并以墨字凡陶隱居
所進者謂之名醫别録并以其注附於末凡
顯慶所增者亦注其末曰唐本先附凡開寳
所增者亦注其末曰今附凡今所增補舊經
未有者於逐條後開列云新補凡藥舊分上
中下三品今之新補難於詳辨但以類附見
如緑礬次於礬石山薑花次於豆蔻扶移次
於水楊之類是也凡藥有功用本經未見而
舊注已曾引據今之所增但涉相類更不立
條并附本注之末曰續注如地衣附於垣衣
燕覆附於通草馬藻附於海藻之類是也凡
舊注出於陶氏者曰陶隱居云出於顯慶者
曰唐本注出於開寳者曰今注其開寳考據
傳記者别曰今按今詳又按皆以朱字别於
其端凡藥名本經已見而功用未備今有所
益者亦附於本注之末凡藥有今世已嘗用
而諸書未見無所辨證者如葫蘆巴海帶之
類則請從太醫衆論參議别立爲條曰新定
舊藥九百八十三種新補八十二種附於注
者不預焉新定一十七種總新舊一千八十
二條皆隨類粗釋推以十五凡則補注之意
可見矣舊著開寳英公陶氏三序皆有義例
所不可去仍載於首篇云
　　新舊藥合一千八十二種
　　　三百六十種神農本經
　　　一百八十二種名醫别録
　　　一百一十四種唐本先附
　　　一百三十三種今附
　　　一百九十四種有名未用
　　　八十二種新補
　　　一十七種新定
　　　圖經序
昔神農嘗百草之滋味以救萬民之疾苦後
世師祖由是本草之學興焉漢魏以來名醫
相繼傳其書者則有吴普李當之藥録陶隱
居蘇恭等注解國初兩詔近臣總領上醫兼
集諸家之說則有開寳重定本草其言藥之
良毒性之寒温味之甘苦可謂備且詳矣然
而五方物産風氣異宜名類既多贋僞難别
以虺床當蘼蕪以薺苨亂人參古人猶且患
之况今醫師所用皆出於市賈市賈所得蓋
自山野之人隨時採獲無復究其所從來以
此爲療欲其中病不亦遠乎昔唐永徽中删
定本草之外復有圖經相輔而行圖以載其
形色經以釋其同異而明皇御製又有天寳
單方藥圖皆所以叙物眞濫使人易知原診
處方有所依據二書失傳且乆散落殆盡雖
鴻都秘府亦無其本天寳方書但存一卷類
例粗見本末可尋宜乎聖君哲輔留意於搜
輯也先是詔命儒臣重校神農本草等凡八
書光禄卿直秘閣臣禹錫尚書祠部郞中秘
閣校理臣億太常博士集賢校理臣頌殿中
丞臣檢光禄寺丞臣保衡相次被選仍領醫
官秦宗古朱有章等編繹累年既而補注本
草成書奏御又詔天下郡縣圖上所産藥本
用永徽故事重命編述臣禹錫以謂考正群
書資衆見則其功易就論著文事出異手則
其體不一今天下所上繪事千名其解說物
類皆據世醫之所聞見事有詳略言多鄙俚
嚮非專一整此縁飾以文則前後不倫披尋
難曉乃以臣頌嚮嘗刻意此書於是建言奏
請俾專撰述臣頌既被㫖則裒集衆說類聚
詮次粗有條目其間玉石金土之名草木蟲
魚之别有一物而雜出諸郡者有同名而形
類全别者則參用古今之說互相發明其荄
梗之細大華實之榮落雖與舊說相戾并兼
存之崖略不備則稍援舊注以足成文意注
又不足乃更旁引經史及方書小說以條悉
其本原若陸英爲蒴藋花則據爾雅之訓以
言之諸香本同則用嶺表録異以證之之類
是也生出郡縣則以本經爲先今時所宜次
之若菟絲生於朝鮮今則出於冤句奚獨生
於少室今乃來自三蜀之類是也收採時月
有不同者亦兩存其說若赤箭本經但著採
根今乃并取莖苗之類是也生於外夷者則
據今傳聞或用書傳所載若玉屑玉泉今人
但云玉出於于闐不究所得之因乃用平居
誨行程記爲質之類是也藥有上中下品皆
用本經爲次第其性類相近而人未的識或
出於遠方莫能形似者但於前條附之若溲
疏附於枸杞琥珀附於茯苓之類是也又古
方書所載簡而要者昔人已述其明驗今世
亦常用之及今諸郡醫工所陳經效之藥皆
并載其方用天寳之例也自餘書傳所無今
醫又不能解則不敢以臆說淺見傅會其文
故但闕而不録又有今醫所用而舊經不載
者并以類次系於末卷曰本經外類其間功
用尤著與舊名附近者則次於逐條載之若
通脱次於木通石蛇次於石蟹之類是也總
二十卷目録一卷撰次甫就將備親覽恭惟
主上以至仁厚德函養生類一物失所則爲
之惻然且謂札瘥薦臻四時代有救恤之患
無先醫術蚤歲屢敕近臣讎校岐黄内經重
定針艾俞穴或範金揭石或鏤板聯編憫南
方蠱惑之妖於是作慶曆善救方以賜之思
下民資用之闕於是作簡要濟衆方以示之
今復廣藥譜之未備圖地産之所宜物色萬
殊指掌斯見將使合和者得十全之效飲餌
者無未達之疑納斯民於壽康召和氣於穹
壤太平之致兹有助焉臣學不該通職預編
述仰奉宸㫖深愧寡聞嘉祐六年九月日朝
奉郞太常博士充集賢校理新差知潁州軍
州兼管内勸農及管句開治溝洫河道事騎
都尉借紫臣蘇頌謹上
　　　開寳重定序
三墳之書神農預其一百藥既辨本草存其
録舊經三卷世所流傳名醫别録互爲編纂
至梁貞白先生陶弘景乃以别録參其本經
朱墨雜書時謂明白而又考彼功用爲之注
釋列爲七卷南國行焉逮乎有唐别加參校
增藥餘八百味添注爲二十一卷本經漏功
則補之陶氏誤說則證之然而載歷年祀又
逾四百朱字墨字無本得同舊注新注其文
互闕非聖主撫大同之運永無疆之休其何
以改而正之哉乃命盡考傳誤刊爲定本類
例非允從而革焉至如筆頭灰兔毫也而在
草部今移附兔頭骨之下半天河地漿皆水
也亦在草部今移附土石類之間敗鼓皮移
附於獸皮胡桐泪改從於木類紫礦亦木也
自玉石品而取焉伏翼實禽也由蟲魚部而
移焉橘柚附於果實食鹽附於光鹽生薑乾
薑同歸一說至於鷄腸蘩蔞陸英蒴藋以類
相似從而附之仍採陳藏器拾遺李含光音
義或討源於别本或傳效於醫家參而較之
辨其臧否至如突屈白舊說灰類今是本根
天麻根解似赤箭今又全異去非取是特立
新條自餘刊正不可悉數下採衆議定爲印
板乃以白字爲神農所說墨字爲名醫所傳
唐附今附各加顯注詳其解釋審其形性證
謬誤而辨之者署爲今注考文記而述之者
又爲今按義既刊定理亦詳明今以新舊藥
合九百八十三種并目録二十一卷廣頒天
下傳而行焉
　　　唐本序禮部郞中孔志約撰
蓋聞天地之大德曰生運陰陽以播物含靈
之所保曰命資亭育以盡年蟄穴栖巢感物
之情蓋寡范金揉木逐欲之道方滋而五味
或爽時昧甘辛之節六氣斯沴易愆寒燠之
宜中外交侵形神分戰飲食伺釁成腸胃之
眚風濕候隙遘手足之灾幾纏膚腠莫知救
止漸固膏肓期於夭折暨炎暉紀物識藥石
之功雲瑞名官窮診候之術草木咸得其性
鬼神無所遁情刳麝剸犀驅泄邪惡飛丹煉
石引納清和大庇蒼生普濟黔首功侔造化
恩邁財成日用不知於今是賴岐和彭緩騰
絶軌於前李華張吴振英聲於後昔秦政煨
燔兹經不預永嘉喪亂斯道尚存梁陶弘景
雅好攝生研精藥術以爲本草經者神農之
所作不刊之書也惜其年代浸遠簡編殘蠧
與桐雷衆記頗或舛駁興言撰緝勒成一家
亦以雕琢經方潤色醫業然而時鍾鼎峙聞
見闕於殊方事非僉議詮釋拘於獨學至如
重建平之防己棄槐里之半夏秋採榆人冬
收雲實謬粱米之黄白混荆子之牡蔓異蘩
蔞於鷄腸合由跋於鳶尾防葵狼毒妄曰同
根鈎吻黄精引爲連類鉛錫莫辨橙柚不分
凡此比例蓋亦多矣自時厥後以迄於令雖
方技分鑣名醫繼軌更相祖述罕能厘正乃
復採杜蘅於及己求忍冬於絡石捨陟厘而
取莂藤退飛廉而用馬薊承疑行妄曾無有
覺疾瘵多殆良深慨嘆既而朝議郞行右監
門府長史騎都尉臣蘇恭摭陶氏之乖違辨
俗用之紕紊遂表請修定深副聖懷乃詔太
尉揚州都督監修國史上柱國趙國公臣無
忌太中大夫行尚藥奉御臣許孝崇等二十
二人與蘇恭詳撰竊以動植形生因方舛性
春秋節變感氣殊功離其本土則質同而效
異乖於採摘乃物是而時非名實既爽寒温
多謬用之凡庶其欺已甚施之君父逆莫大
焉於是上禀神規下詢衆議普頒天下營求
藥物羽毛鱗介無遠不臻根莖花實有名咸
萃遂乃詳探秘要博綜方術本經雖闕有驗
必書别録雖存無稽必正考其同異擇其去
取鉛翰昭章定群言之得失丹青綺焕備庶
物之形容撰本草并圖經目録等凡成五十
四卷(臣禹錫等謹按蜀本草序作五十三卷/及唐英公進本草表云勒成本草二十)
(卷目録二卷藥圖三十五卷圖經七卷凡五/十三卷又英公序云撰本草并圖經目録等)
(凡成五十三卷據此三者合作五十三卷又/據李含光本草音義云正經三十卷目録一)
(卷又别立圖二十五卷目録一卷圖經/七卷凡五十四卷二說不同令并注之)庶以
網羅今古開滌耳目盡醫方之妙極拯生靈
之性命傳萬祀而無昧懸百王而不朽
　　　梁陶隱居序
隱居先生在乎茅山岩嶺之上以吐納餘暇
頗遊意方技覽本草藥性以爲盡聖人之心
故撰而論之舊說皆稱神農本經余以爲信
然昔神農氏之王天下也畫八卦以通鬼神
之情造耕種以省殺生之弊宣藥療疾以拯
夭傷之命此三道者歷衆聖而滋彰文王孔
子彖象係辭幽贊人天后稷伊尹播厥百穀
惠被群生岐黄彭扁振楊輔導恩流含氣并
歲逾三千民到於今賴之但軒轅以前文字
未傳如六爻指垂畫象稼穡即事成迹至於
藥性所主當以識識相因不爾何由得聞至
於桐雷乃著在於編簡此書應與素問同類
但後人多更修飾之爾秦皇所焚醫方卜術
不預故猶得全録而遭漢獻遷徙晋懷奔迸
文籍焚靡(臣禹錫等謹按/蜀本作㸏音糜)千不遺一今之所
存有此四卷(臣禹錫等謹按唐本亦作四卷/韓保昇又云神農本草上中下)
(并序録合四卷今按四字當作三傳寫之誤/也何則按梁七録云神農本草三卷又據今)
(本經陶序後朱書云本草經卷上卷中卷下/卷上注云序藥性之源本論病名之形軫卷)
(中云玉石草木三品卷下云蟲獸果菜米食/三品即不云三卷外别有序録明如韓保昇)
(所云承據誤本妄生曲/說今當從三卷爲正)是其本經所出郡縣
乃後漢時制疑仲景元化等所記又有桐君
採藥録說其花葉形色藥對四卷論其佐使
相須魏晋已來吴普(臣禹錫等謹按蜀本注/云普廣陵人也華佗弟)
(子撰本/草一卷)李當之(臣禹錫等謹按蜀本注云華/佗弟子修神農舊經而世少)
(行/用)等更復益或五百九十五或四百四十一
或三百一十九或三品混糅冷熱舛錯草石
不分蟲獸無辨且所主治互有得失醫家不
能備見則智識有淺深今輒苞綜諸經研括
煩省以神農本經三品合三百六十五爲主
又進名醫副品亦三百六十五合七百三十
種精粗皆取無復遺落分别科條區畛物類
兼注詔時用土地所出及仙經道術所須并
此序録合爲七卷雖未足追踵前良蓋亦一
家撰製吾去世之後可貽諸知音爾
　　　本草經卷上(序藥性之源本論病名/之形軫題記品録詳覽)
　　　(施/用)
　　　本草經卷中(玉石草/木三品)
　　　本草經卷下(蟲獸果菜米食三/品有名未用三品)
右三卷其中下二卷藥合七百三十種各别
有目録并朱墨雜書并子注今大書分爲七
卷(唐本注漢書藝文志有黄帝内外經班固/論云經方者本草石之寒温原疾病之深)
(淺乃班固論經方之語而無本草之名惟梁/七録有神農本草三卷陶據此以别録加之)
(爲七卷序云三品混糅冷熱舛錯草石不分/蟲獸無辨豈使草木品蟲獸共條披覽既難)
(圖繪非易今以序爲一卷例爲二卷玉石三/品爲三卷草三品爲六卷木三品爲三卷禽)
(獸爲一卷蟲魚爲一卷果爲一卷菜爲一卷/米穀爲一卷有名未用爲一卷合二十卷其)
(十八卷中藥合八百五十種三百六十一種/本經一百八十一種别録一百一十五種新)
(附一百九十二/種有名未用)
上藥一百二十種爲君主養命以應天無毒
多服乆服不傷人欲輕身益氣不老延年者
本上經
中藥一百二十種爲臣主養性以應人無毒
有毒斟酌其宜欲遏病補虚羸者本中經
下藥一百二十五種爲佐使主治病以應地
多毒不可乆服欲除寒熱邪氣破積聚愈疾
者本下經
三品合三百六十五種法三百六十五度一
度應一日以成一歲倍其數合七百三十名
也(臣禹錫等謹按本草例神農本經以朱書/名醫别録以墨書神農本經藥三百六十)
(五種今此言倍其數合七百三十名是併名/醫别録副品而言也則此一節别録之文也)
(當作墨書矣蓋傳寫浸乆朱墨錯亂之所致/耳遂令後世覽之者捃摭此類以謂非神農)
(之書乃後人附託之/文者率以此故也)
　右本說如此今按上品藥性亦皆能遺疾
　但其勢力和厚不爲倉率之效然而歲月
　常服必獲大益病既愈矣命亦兼申天道
　仁育故云應天一百二十種者當謂寅卯
　辰已之月法萬物生榮時也中品藥性療
　病之辭漸深輕身之說稍薄於服之者祛
　患當速而延齡爲緩人懷情性故云應人
　一百二十種者當謂午未申酉之月法萬
　物成熟時也下品藥性專主攻擊毒烈之
　氣傾損中和不可常服疾愈即止地體收
　殺故云應地一百二十五種者當謂戌亥
　子丑之月法萬物枯藏時也兼以閏之盈
　數加之
凡合和之體不必偏用之自隨人患參而共
行但君臣配隸依後所說若單服之者所不
論爾
藥有君臣佐使以相宣攝合和宜用一君二
臣三佐五使又可一君三臣九佐使也
　右本說如此今按用藥猶如立人之制若
　多君少臣多臣少佐則氣力不周也而檢
　仙經世俗諸方亦不必皆爾大抵養命之
　藥則多君養性之藥則多臣療病之藥則
　多佐猶依本性所主而兼復斟酌詳用此
　者益當爲善又恐上品君中復各有貴賤
　譬如列國諸侯雖并得稱制而猶歸宗周
　臣佐之中亦當如此所以門冬遠志别有
　君臣甘草國老大黄將軍明其優劣皆不
　同秩自非農岐之徒孰詮正應領略輕重
　爲其分劑也
藥有陰陽配合(臣禹錫等謹按蜀本注云凡/天地萬物皆有陰陽大小各)
(有色類尋究其理并有法象故毛羽之類皆/生於陽而屬於陰鱗介之類皆生於陰而屬)
(於陽所以空青法木故色青而主肝丹砂法/火故色赤而主心雲母法金故色白而主肺)
(雌黄法土故色黄而主脾磁石法水故/色黑而主腎餘皆以此推之例可知也)子母
兄弟(臣禹錫等謹按蜀本注云若榆/皮爲母厚朴爲子之類是也)根莖花
實草石骨肉有單行者有相須者有相使者
有相畏者有相惡者有相反者有相殺者凡
此七情合和時視之當用相須相使者良勿
用相惡相反者若有毒宜制可用相畏相殺
者不爾勿合用也(臣禹錫等謹按蜀本注云/凡三百六十五種有單行)
(者七十一種相須者十二種相使者九十種/相畏者七十八種相惡者六十種相反者十)
(八種相殺者三十六種/凡此七情合和視之)
　右本說如此今按其主療雖同而性理不
　和更以成患今檢舊方用藥亦有相惡相
　反者服之乃不爲害或能有制持之者猶
　如寇賈輔漢程周佐吴人體既正不得以
　私情爲害雖爾恐不如不用今仙方甘草
　丸有防己細辛俗方玉石散用栝蔞乾薑
　略舉大體如此其餘復有數十條别注在
　後半夏有毒用之必須生薑此是取其所
　畏以相制爾其相須相使者不必同類猶
　如和羹調食魚肉葱豉各有所宜其相宣
　發也
藥有酸鹹甘苦辛五味又有寒熱温凉四氣
及有毒無毒陰乾暴乾採進時月生熟土地
所出眞僞陳新并各有法
　右本說如此又有分劑秤兩輕重多少皆
　須甄别若用得其宜與病相會入口必愈
　身安壽延若冷熱乖衷眞假非類分兩違
　舛湯丸失度當差反劇以至殞命醫者意
　也古之所謂良醫者蓋善以意量得其節
　也諺云俗無良醫枉死者半拙醫療病不
　如不療喻如宰夫以鱔鱉爲蒓羹食之更
　足成病豈充饑之可望乎故仲景云如此
　死者愚醫殺之也
藥性有宜丸者宜散者宜水煮者宜酒漬者
宜膏煎者亦有一物兼宜者亦有不可入湯
酒者并隨藥性不可違越
　右本說如此又按病有宜服丸者服散者
　服湯者服酒者服膏煎者亦兼參用察病
　之源以爲其制也
欲療病先察其源先候病機五臟未虚六腑
未竭血脉未亂精神未散服藥必活若病已
成可得半愈病勢已過命將難全
　右本說如此按今自非明醫聽聲察色至
　乎診脉孰能知未病之病乎且未病之人
　亦無肯自療故桓侯怠於皮膚之微以致
　骨髓之痼今非但識悟之爲難亦乃信受
　之弗易倉公有言曰病不肯服藥一死也
　信巫不信醫二死也輕身薄命不能將謹
　瘡癭贅疣子又治産後陰不能合濃煎汁
　熏洗解酒味酸令不壞治酒毒暖水臟倍
　勝爐灰又名鍛石
　雷公云凡使用醋浸一宿漉出待乾下火
　鍛令腥穢氣出用瓶盛密蓋放冷拭上灰
　令淨用
　别本注云燒青石爲灰也有兩種風化水
　化風化爲勝
　禹錫云謹按蜀本云有毒墮胎○藥性論
　云石灰治瘑疥蝕惡肉不入湯服止金瘡
　血和鷄子白敗船茹甚良
　抱朴子内篇古大墓中多石灰汁夏月行
　人有瘡者見墓中清水因自洗浴瘡偶愈
　於是諸病者聞之悉往洗之轉有飲以治
　腹内疾者
　丹房鏡源云石灰伏硫黄去錫上暈制雄
　黄制硇砂可用之
　聖惠方治螻蛄咬人用石灰醋和塗之
　又方治大腸乆積虚冷每因大便脱肛收
　不能入方炒石灰令熱故帛裹坐其上冷
　所以共成其害如此者豈得關於神明乎
　惟當勤於藥術療理爾
若用毒藥療病先起如黍粟病去即止不去
倍之不去十之取去爲度
　右本說如此按今藥中單行一兩種有毒
　物只如巴豆甘遂之輩不可便令至劑爾
　如經所言一物一毒服一丸如細麻二物
　一毒服二丸如大麻三物一毒服三丸如
　胡豆四物一毒服四丸如小豆五物一毒
　服五丸如大豆六物一毒服六丸如梧子
　從此至十皆如梧子以數爲丸而毒中又
　有輕重且如狼毒鈎吻豈同附子芫花輩
　邪凡此之類皆須量宜也臣禹錫等謹按
　唐本舊云三物一毒服三丸如小豆四物
　一毒服四丸如大豆五物一毒服五丸如
　兔屎注云謹按兔屎大如梧子等差不類
　今以胡豆替小豆小豆替大豆大豆替兔
　屎以爲折衷
療寒以熱藥療熱以寒藥飲食不消以吐下
藥鬼疰蟲毒以毒藥癰腫瘡瘤以瘡藥風濕
以風濕藥各隨其所宜
　右本說如此又按藥性一物兼主十餘病
　者取其偏長爲本復應觀人之虚實補瀉
　男女老少苦樂榮悴鄉壤風俗并各不同
　褚澄療寡婦尼僧異乎妻妾此是達其性
　懷之所致也
病在胸膈以上者先食後服藥病在心腹以
下者先服藥而後食病在四肢血脉者宜空
腹而在旦病在骨髓者宜飽滿而在夜
　右本說如此按其非但藥性之多方其節
　適早晚復須調理今方家所云先食後食
　蓋此義也又有須酒服者飲服者冷服者
　暖服者服湯則有疏有數煮湯則有生有
　熟各有法用并宜審詳爾
夫大病之主有中風傷寒寒熱温瘧中惡霍
亂大腹水腫腸澼下痢大小便不通賁豚上
氣咳逆嘔吐黄疸消渴留飲癖食堅積癥瘕
驚邪癲癇鬼疰喉痹齒痛耳聾目盲金瘡踒
折癰腫惡瘡痔瘻癭瘤男子五勞七傷虚乏
羸瘦女子帶下崩中血閉陰蝕蟲蛇蠱毒所
傷此大略宗兆其間變動枝葉各宜依端緒
以取之
　右本說如此按今藥之所主止說病之一
　名假令中風乃有數十種傷寒證候亦有
　二十餘條更復就中求其類例大體歸其
　始終以本性爲根宗然後配合諸證以合
　藥爾病之變狀不可一概言之所以醫方
　千卷猶未盡其理春秋已前及和緩之書
　蔑聞而道經略載扁鵲數法其用藥猶是
　本草家意至漢淳于意及華佗等方今時
　有存者亦皆條理藥性惟張仲景一部最
　爲衆方之祖又悉依本草但其善診脉明
　氣候以意消息之爾至於刳腸剖臆刮骨
　續筋之法乃别術所得非神農家事自晋
　代已來有張苗宫泰劉德史脱靳邵趙泉
　李子豫等一代良醫其貴勝阮德如張茂
　先裴逸民皇甫士安及江左葛洪蔡謨商
　仲堪諸名人等并研精藥術宋有羊欣元
　徽胡洽秦承祖齊有尚書褚澄徐文伯嗣
　伯群從兄弟療病亦十愈其八九凡此諸
　即易之
　外臺秘要元希聲侍郞治卒發疹秘驗方
　石灰隨多少和醋漿水調塗隨手即减
　肘後方治産後陰道開不閉石灰一斗熬
　之令可燒草以水二斗投灰中適寒温入
　水中坐
　梅師方治産後陰腫下脱腸出玉門不閉
　取石灰一斗熬令黄以水三斗投灰中放
　冷澄清取一斗二升暖洗
　孫用和方治誤吞金銀或錢在腹内石灰
　一杏核大硫黄一皂子大同研爲末酒調
　下
　斗門方治刀斧傷用石灰上包定痛止血
　立差
　崔氏方治血痢十年方石灰三升熬令黄
　以水一斗攪令清澄一服一升日三服
　衍義曰石灰水調一盞如稠粥揀好糯米
　粒全者半置灰中半灰外經宿灰中米色
　變如水精若人手面上有黑黶子及紋刺
　先微微以針頭撥動置少許如水精者於
　亦有焉性大熱置水中令水不冰又堅而
　拒火燒之一日夕但解散而不奪其堅市
　人多取潔白石當之燒即爲灰也此藥攻
　擊積聚痼冷之病爲良用之須眞者乃佳
　又有特生礜石生西域張華博物志云鸛
　巢中者爲眞即此特生礜石也然此色難
　得人多使漢中者
　藥性論云礜石使鉛丹爲之使味甘有小
　毒主除胸膈間積氣去冷風濕痹瘙癢忌
　羊血
　陶隱居云今蜀漢亦有而好者出南康南
　野溪及彭城界中洛陽城南塹常取少室
　生礜石内水中令水不冰如此則生亦大
　熱今以黄土泥苞炭火燒之一日一夕則
　解碎可用療冷結爲良丹方及黄白術多
　用之此又湘東新寧及零陵皆有白譽石
　能柔金
　博物志云鸛伏卵時取譽石周圍繞卵以
　助暖氣方術家取鸛巢中礜石爲眞也
　胡洽大露宿丸主寒冷百病方礜石煉乾
　聞風競往自有新學該明而名稱未播貴
　勝以爲始習多不信用委命虚名諒可惜
　也京邑諸人皆尚聲譽不取實事余祖世
　已來務御諱方藥本有范汪方一部斟酌
　詳用多獲其效内護家門傍及親族其有
　虚心告請者不限貴賤皆摩踵救活數百
　千人自余投纓宅嶺猶不忘此日夜玩味
　常覺欣欣今亦撰方三卷并效驗方五卷
　又補葛氏肘後方三卷蓋欲承嗣善業令
　諸子侄不敢失墜可以輔身濟物者也


圖經衍義本草上卷一







圖經衍義本草上卷二競六
　　　　宋通直郎辨驗藥材寇宗奭編撰
　　　　宋太醫助教辨驗藥材許洪校正
　　　序例
今按諸藥採造之法既并用見成非能自採
不復具論其事惟合藥須解節度列之如左
按諸藥所生皆的有境界秦漢已前當言列
國今郡縣之名後人所改爾江東已來小小
雜藥多出近道氣力性理不及本邦假令荆
益不通則全用歷陽當歸錢塘三建豈得相
似所以療病不及往人亦當縁此故也蜀藥
及北藥雖有去來亦非復精者且市人不解
藥性惟問形飾上黨人參世不復言華陰細
辛棄之如芥且各隨俗相競不能多備諸族
故往往遺漏今之所存二百許種爾衆醫都
不識藥惟聽市人市人又不辨究皆委採送
之家採送之家傳習造作眞僞好惡并皆莫
測所以鍾乳醋煮令白細辛水漬使直黄耆
蜜蒸爲甜當歸酒灑取潤螵蛸膠著桑枝蜈
蚣朱足令赤諸有此等皆非事實俗用既乆
轉以成法非復可改末如之何又依方分藥
不量剥除只如遠志牡丹纔不收半地黄門
冬三分耗一凡去皮除心之屬分兩皆不復
相應病家惟依此用不知更秤取足又王公
貴勝合藥之日悉付群下其中好藥貴石無
不竊换乃有紫石英丹砂吞出洗取一片動
經十數過賣諸有此例巧僞百端雖復監檢
終不能覺以此療病固難即效如斯并是藥
家之盈虚不得咎醫人之淺拙也
凡採藥時月皆是建寅歲首則從漢太初後
所記也其根物多以二月八月採者謂春初
津潤始萌未衝枝葉勢力淳濃故也至秋枝
葉乾枯津潤歸流於下今即事驗之春寧宜
早秋寧宜晚華實莖葉乃各隨其成熟爾歲
月亦有早晏不必都依本文也
經說陰乾者謂就六甲陰中乾之又依遁甲
法甲子旬陰中在癸酉以藥著酉地也實謂
不必然正是不露日暴於陰影處乾之爾所
以亦有云暴乾故也若幸可兩用益當爲善
(今按本草採藥陰乾者皆多惡至如鹿茸經/稱陰乾皆悉爛令壞今火乾易得且良草木)
(根苗陰之皆惡九月已前採者悉/宜日乾十月已後採者陰乾乃好)古秤惟有
銖兩而無分名今則以十黍爲一銖六銖爲
一分四分成一兩十六兩爲一斤雖有子穀
秬黍之制從來均之已乆正爾依此用之(臣/禹)
(錫等謹按唐本又云但古秤皆復今南秤是/也晋秤始後漢末已來分一斤爲二斤一兩)
(爲二兩耳金銀絲綿并與藥同無輕重矣古/方惟有仲景而已涉今秤若用古秤作湯則)
(水爲殊少故知非/復秤悉用今者耳)今方家所云等分者非分
兩之分謂諸藥斤兩多少皆同爾先視病之
大小輕重所須乃以意裁之
凡此之類皆是丸散丸散竟依節度用之湯
酒之中無等分也
凡散藥有云刀圭者十分方寸匕之一准如
梧桐子大也方寸匕者作匕正方一寸抄散
取不落爲度錢五匕者今五銖錢邊五字者
以抄之亦令不落爲度一撮者四刀圭也十
撮爲一勺十勺爲一合以藥升分之者謂藥
有虚實輕重不得用斤兩則以升平之藥升
方作上徑一寸下徑六分深八分内散藥勿
按抑之正爾微動令平調爾今人分藥不復
用此
凡丸藥有云如細麻者即胡麻也不必扁扁
但令較略大小相稱者如黍粟亦然以十六
黍爲一大豆也如大麻子者准三細麻也如
胡豆者即今青斑豆是也以二大麻子准之
如小豆者今赤小豆也粒有大小以三大麻
子准之如大豆者以二小豆准之如梧子者
以二大豆准之一方寸匕散蜜和得如梧子
准十丸爲度如彈丸及鷄子黃者以十梧子
准之(唐本注云方寸匕散爲丸如梧子得十/六丸如彈丸一枚若鷄子黄者准四十)
(丸今彈丸同鷄/子黄此甚不等)
凡湯酒膏藥舊方皆云㕮咀者謂秤畢搗之
如大豆又使吹去細末此於事殊不允當藥
有易碎難碎多末少末秤兩則不復均平今
皆細切之較略令如㕮咀者乃得無末而片
粒調和也(唐本注云㕮咀正謂商量斟酌之/餘解皆理外生情爾臣禹錫等)
(看詳㕮咀即上文細切/之義非商量斟酌也)
凡丸散藥亦先切細暴燥乃搗之有各搗者
有合搗者并隨方所言其潤濕藥如天門冬
乾地黄輩皆先切暴獨搗令偏碎更出細擘
暴乾若逢陰雨亦以微火烘之既燥小停冷
乃搗之
凡濕藥燥皆大耗當先增分兩須得屑乃秤
之爲正其湯酒中不須如此也
凡篩丸藥用重密絹令細於蜜丸易熟若篩
散草藥用輕疏絹於酒中服即不泥其石藥
亦用細絹篩令如丸者凡篩丸散藥畢皆更
合於臼中以杵搗之數百過視其色理和同
爲佳也
凡湯酒膏中用諸石皆細搗之如粟米亦可
以葛布篩令調并以新綿别裹内中其雄黄
朱砂輩細末如粉
凡煮湯用微火令小沸其水數依方多少大
略二十兩藥用水一斗煮取四升以此爲准
然則利湯欲生少水而多取汁補湯欲熟多
水而少取汁好詳視之不得令水多少用新
布兩人以尺木絞之澄去垽濁紙覆令密温
湯勿令鎗器中有水氣於熟湯上煮令暖亦
好服湯寧令小沸熱易下冷則嘔涌
凡云分再服三服者要令勢力相及并視人
之强羸病之輕重以爲進退增减之不必悉
依方說也凡漬藥酒皆須細切生絹袋盛之
乃入酒密封隨寒暑日數視其濃烈便可漉
出不必待至酒盡也滓可暴燥微搗更漬飲
之亦可散服
凡建中腎瀝諸補湯滓合兩劑加水煮竭飲
之亦敵一劑新藥貧人可當依此用皆應先
暴令燥
凡合膏初以苦酒漬令淹浹不用多汁密覆
勿泄云晬時者周時也從今旦至明旦亦有
止一宿者煮膏當三上三下以泄其熱勢令
藥味得出上之使匝匝沸乃下之使沸靜良
乆乃止寧欲小小生其中有薤白者以兩頭
微焦黄爲候有白芷附子者亦令小黄色爲
度猪肪皆勿令經水臘月者彌佳絞膏亦以
新布絞之若是可服之膏膏滓亦可酒煮飲
之可摩之膏膏滓則宜以傅病上此蓋欲兼
盡其藥力故也
凡膏中有雄黄朱砂輩皆别搗細研如麵須
絞膏畢乃投中以物疾攪至於凝强勿使沉
聚在下不調也有水銀者於凝膏中研令消
散胡粉亦爾
凡湯酒中用大黃不須細剉作湯者先以水
浸令淹浹密覆一宿明旦煮湯臨熟乃内湯
中又煮兩三沸便絞出則勢力猛易得快利
丸散中用大黃舊皆蒸之今不須爾
凡湯中用麻黄皆先别煮兩三沸掠去其沫
更益水如本數乃内餘藥不爾令人煩麻黃
皆折去節令理通寸剉之小草瞿麥五分剉
之細辛白前三分剉之丸散膏中則細剉也
凡湯中用完物皆擘破乾棗梔子栝樓之類
是也用細核物亦打破山茱萸五味子蕤核
决明子之類是也細花子物正爾完用之旋
復花菊花地膚子葵子之類是也米麥豆輩
亦完用之諸蟲先微熬之惟螵蛸當中破炙
之生薑射干皆薄切之芒硝飴糖阿膠皆須
絞湯畢内汁中更上火兩三沸烊盡乃服之
凡用麥門冬皆微潤抽去心杏人桃人湯柔
撻去皮巴豆打破剥其皮刮去心不爾令人
悶石韋刮去毛辛夷去毛及心鬼箭削取羽
皮藜蘆剔取根微炙枳實去其瓤亦炙之椒
去實於鐺中微熬令汗出則有勢力礬石於
瓦上若鐵物中熬令沸汁盡即止礜石皆以
黄土泥苞使燥燒之半日令熟而解散犀角
羚羊角皆鎊刮作屑諸齒骨并炙搗碎之皂
莢去皮子炙之
凡湯并丸散用天雄附子烏頭爲喙側子皆
煻灰中炮令微坼削去黑皮乃秤之惟薑附
湯及膏酒中生用亦削皮乃秤之直理破作
七八片隨其大小但削除外黑尖處令盡
凡湯酒丸散膏中用半夏皆且完用熱湯洗
去上滑以手挼之皮釋隨剥去更復易湯洗
令滑盡不爾戟人咽喉舊方云二十許過今
六七過便足亦可煮之一兩沸一易水如此
三四過仍挼洗畢便暴乾隨其大小破爲細
片乃秤之以入湯若膏酒丸散皆須暴燥乃
秤之
凡丸散用阿膠皆先炙使通體沸起燥乃可
搗有不沸處更炙之
凡丸中用蠟皆烊投少蜜中攪調以和藥若
用熟艾先細擘合諸藥搗令散不可篩者則
别搗内散中和之
凡用蜜皆先火煎掠去其沫令色微黄則丸
經乆不壞掠之多少隨蜜精粗
凡丸散用巴豆去皮心膜杏人桃人葶藶胡
麻諸有膏膩藥皆先熬黄黑别搗令如膏指
㩢視泯泯爾乃以向成散稍稍下臼中合研
搗令消散仍復都以輕疏絹篩度之須盡又
内臼中依法搗數百杵也湯膏中用亦有熬
之者雖生并搗破之
凡用桂心厚朴杜仲秦皮木蘭之輩皆削去
上虚軟甲錯處取裏有味者秤之茯苓猪苓
削除黑皮牡丹巴戟天遠志野葛等皆搥破
去心紫苑洗去土皆畢乃秤之薤白葱白除
青令盡莽草石南茵芋澤蘭皆剔取葉及嫩
莖去大枝鬼臼黄連皆除根毛蜀椒去閉口
者及目熬之
凡狼毒枳實橘皮半夏麻黄吴茱萸皆欲得
陳乆者良其餘惟須精新也
凡方云巴豆若干枚者粒有大小當先去心
皮乃秤之以一分准十六枚附子烏頭若干
枚者去皮畢以半兩准一枚枳實若干枚者
去穰畢以一分准二枚橘皮一分准三枚棗
有大小三枚准一兩云乾薑一累者以重一
兩爲正
凡方云半夏一升者洗畢秤五兩爲正蜀椒
一升者三兩爲正吴茱萸一升者五兩爲正
菟絲子一升九兩爲正菴䕡子一升四兩爲
正蛇床子一升三兩半爲正地膚子一升四
兩爲正此其不同也云某子一升者其子各
有虚實輕重不可通以秤准皆取平升爲正
凡方云用桂一尺者削去皮畢重半兩爲正
甘草一尺者重二兩爲正云某草一束者以
重三兩爲正云一把者重二兩爲正云蜜一
斤者有七合猪膏一斤者有一升二合也
　右合藥分劑料理法則
　　　臣禹錫等謹按徐之才藥對孫思邈
　　　千金方陳藏器本草拾遺序例如後
夫衆病積聚皆起於虚也虚生百病積者五
臟之所積聚者六腑之所聚如斯等疾多從
舊方不假增損虚而勞者其弊萬端宜應隨
病增减古之善爲醫者皆自採藥審其體性
所主取其時節早晚早則藥勢未成晚則盛
勢已歇今之爲醫不自採藥且不委節氣早
晚又不知冷熱消息分兩多少徒有療病之
名永無必愈之效此實浮惑聊復審其冷熱
記增損之主爾虚勞而頭痛復熱加枸杞萎
蕤虚而欲吐加人參虚而不安亦加人參虚
而多夢紛紜加龍骨虚而多熱加地黄牡蠣
地膚子甘草虚而冷加當歸芎藭乾薑虚而
損加鍾乳棘刺蓯蓉巴戟天虚而大熱加黄
芩天門冬虚而多忘加茯神遠志虚而驚悸
不安加龍齒沙參紫石英小草若冷則用紫
石英小草若客熱即用沙參龍齒不冷不熱
皆用之虚而口乾加麥門冬知母虚而吸吸
加胡麻覆盆子柏子人虚而多氣兼微咳加
五味子大棗虚而身强腰中不利加磁石杜
仲虚而多冷加桂心吴菜萸附子烏頭虚而
勞小便赤加黄苓虚而客熱加地骨皮白水
黄耆虚而冷用隴西黄耆虚而痰復有氣用
生薑半夏枳實虚而小腸利加桑螵蛸龍骨
鷄䏶胵虚而小腸不利加茯苓澤瀉虚而損
溺白加厚朴諸藥無有一一歷而用之但據
體性冷熱的相主對聊叙增損之一隅夫處
方者宜准此
凡諸藥子人皆去皮尖及雙人者仍切之凡
烏梅皆去核入丸散熬之大棗擘去核凡用
麥蘖麯大豆黄卷澤蘭蕪荑僵蠶乾漆蜂房
皆微炒
凡湯中用麝香犀角鹿角羚羊角牛黄蒲黄
丹砂須熟末如粉臨服内湯中攪令調和服
之
凡茯苓芍藥補藥須白者瀉藥惟赤者
凡石蟹皆以槌極打令碎乃入臼不爾搗不
可熟牛膝石斛等入湯酒拍碎用之
凡菟絲子暖湯淘汰去沙土乾漉暖酒漬經
一宿漉岀暴微白搗之不盡者更以酒漬經
一宿漉岀暴微白搗之不盡者更以酒漬經
三五日乃出更曬微乾搗之須臾悉盡極易
碎
凡斑猫等諸蟲皆去足翅微熬用牡蠣熬令
黄
凡諸湯用酒者皆臨熟下之
凡用銀屑以水銀和成泥
凡用鍾乳等諸石以玉槌水研三日三夜漂
煉務令極細藥有宣通補泄輕重澀滑燥濕
此十種者是藥之大體而本經都不言之後
人亦所未述遂令調合湯丸有昧於此者至
如宣可去壅即薑橘之屬是也通可去滯即
通草防己之屬是也補可去弱即人參羊肉
之屬是也泄可去閉即葶藶大黄之屬是也
輕可去實即麻黄葛根之屬是也重可去怯
即磁石鐵粉之屬是也澀可去脱即牡蠣龍
骨之屬是也滑可去著即冬葵榆皮之屬是
也燥可去濕即桑白皮赤小豆之屬是也濕
可去枯即紫石英白石英之屬是也只如此
體皆有所屬用藥者審而詳之則無遺失矣
凡五方之氣俱能損人人生其中即隨氣受
疾雖習成其性亦各有所資乃天生萬物以
與人亦人窮急以致物今嶺南多毒足解毒
藥之物即金蛇白藥之屬是也江湖多氣足
破氣之物即薑橘吴茱萸之屬是也寒温不
節足療温之藥即柴胡麻黄之屬是也凉氣
多風足理風之物即防風獨活之屬是也濕
氣多痹足主痹之物即魚鱉螺蜆之屬是也
陰氣多血足主血之物即地錦石血之屬是
也嶺氣多瘴足主瘴之物即常山鹽麩涪醋
之屬是也石氣多毒足主毒之物即犀角麝
香羚羊角之屬是也水氣多痢足主痢之物
即黄連黄檗之屬是也野氣多蠱足主蠱之
物即蘘荷茜根之屬是也沙氣多狐足主短
狐之物即鸀鳿鸂鶒之屬是也大略如此各
隨所生中央氣交兼有諸病故醫人之療亦
隨方之能若易地而居即致乖舛矣故古方
或多補養或多導泄或衆味或單行補養即
去風導泄即去氣衆味則貴要單行乃貧下
豈前賢之偏有所好或復用不遂其宜耳
重廣補注神農本草并圖經序
良醫之不能以無藥愈疾猶良將不能以無
兵勝敵也兵之形易見善用者能以其所以
殺者生人藥之性難窮不善用者返以其所
以生者殺人吁可畏哉寒熱温凉辛甘緩急
品類萬殊非一日而七十毒者孰能辨之彼
玉函金匱肘後囊中千金之所傳外臺之所
秘其爲方不知其幾何由是言之則非獨察
脉用方之爲難而辨藥最其難者金石之珍
草木之怪飛潜動植之廣且衆也風氣不同
南北不通或非中國之所有或人力之所不
可到乃欲眞僞無逃於指掌之間則本草圖
經二者何可須臾離也世所傳曰神農氏本
草三卷梁陶隱居離以爲七唐蘇恭李勣之
徒又附益爲二十卷别圖藥形以爲經其書
略備矣開寳中太祖皇帝命盧多遜等考驗
得失增藥尤多號爲開寳本草仁宗皇帝嘉
祐初又使掌禹錫林億蘇頌張洞爲之補注
因唐圖經别爲繪晝復增藥至千有餘種於
是收拾遺逸訂正訛繆刊在有司布之天下
其爲壽養生人之術無一不具然世之醫者
習故守陋妄意穿鑿操數湯劑幸而數中自
謂足以應無窮之病詰其論說則漠然不知
顧本草與圖經殆虚文耳况偏州下邑雖有
願見者何所售之閬中陳氏子承少好學尤
喜於醫該通諸家之說嘗患二書傳者不博
而學者不兼有也乃合爲一又附以古今論
說與己所見聞列爲二十三卷名曰重廣補
注神農本草并圖經書著其說圖見其形一
啓帙而兩得之不待至乎殊方絶域山巓水
涯而品類萬殊者森在目前譬夫談輿地者
觀於職方閲戰具者之入武庫也承之先世
爲將相歐陽子所謂四世六公者承其曾孫
少孤奉其母江淮間閉門蔬食以爲養君子
稱其孝間有奇疾衆醫愕眙不知所出承徐
察其脉曰當投某劑某刻良愈無不然者然
則承之學雖出於圖書而精識超絶兹二者
又安能域之哉鬼臾區岐伯遠矣吾不得而
知也其視秦越人淳于倉公華佗輩爲何如
識者當能知之元祐七年四月朔左朝請大
夫充天章閣待制知杭州軍州事兼管内勸
農使充兩浙西路兵馬鈐轄兼提舉本路兵
馬巡檢公事上輕車都尉賜紫金魚袋長樂
林希序
　　　雷公炮炙論序
若夫世人使藥豈知自有君臣既辨君臣寧
分相制秖如栨毛(今鹽/草也)霑溺立銷班腫之毒
象膽揮黏乃知藥有情異鮭魚插樹立便乾
枯用狗塗之(以犬膽灌之插/魚處立如故)却當榮盛無名
(無名異形似玉柳/面又如石灰味别)止楚截指而似去甲毛聖
石開盲明目而如雲離日當歸止血破血頭
尾效各不同(頭止血/尾破血)蕤子熟生足睡不眠立
據弊箄淡鹵(常使者甑中/箄能淡鹽味)如酒霑交(今蜜枳/繳枝又)
(云交/加枝)鐵遇神破如泥似粉石經鶴糞化作塵
飛栨見橘花似髓斷弦折劍遇鸞血而如初
(以下血煉作膠粘/折處鐵物永不斷)海竭江枯投仿波(燕子/是也)而
立泛令鉛拒火須仗修天(今呼爲/補天石)如要形堅
豈忘紫背(有紫背天葵如常食葵菜/秖有背紫面青能堅鉛形)留砒住
鼎全賴宗心(别有宗心草今呼石竹不是食/者必恐誤其草出欻州生處多)
(蟲/獸)雌得芹花(其草名爲立起其形如芍藥花/色青可長三尺已來葉上黄斑)
(色味苦澀堪用/煮雌黄立住火)立便成庚硇遇赤鬚(其草名/赤鬚今)
(呼爲虎鬚草是用/煮硇砂即生火驗)水留金鼎水中生火非□
髓而莫能(海中有獸名曰□以髓入在油中/其油沾水水中火生不可救之用)
(酒噴之即延/切於屋下收)長齒生牙賴雄鼠之骨末(其齒/若黃)
(年多不生者取雄鼠脊骨/作末揩折處齒立生如故)髮眉墮落塗半夏
而立生(待髮墮落者以生半夏莖/煉之取涎塗髮落處立生)目辟眼𥍃
有五花而自正(五加皮是也其葉有雄雌三/葉爲雄五葉爲雌須使五葉)
(者作末酒浸飲/之其目𥍃者正)脚生肉栨裩繫菪根(脚有肉/栨者取)
(莨菪根於褐帶上/繫之表感感永痊)囊皺旋多夜煎竹木(多小/便者)
(夜煎草薢一件服/之永不夜起也)體寒腹大全賴鸕鷀(若患/腹大)
(如鼓米飲調鸕鷀/末服立枯如故也)血泛經過飲調瓜子(甜瓜/子内)
(仁搗作末去油/飲調服之立絶)咳逆數數酒服熟雄(天雄炮/過以酒)
(調一錢匕/服立定也)遍體疹風冷調生側(附子傍生者/曰側子作末)
(冷酒服/立差)腸虚泄痢須假草零(搗五倍子作末/爲熟水下之立)
止乆渴心煩宜投竹瀝除癥去塊全仗硝硇
(稍硇即硇砂稍石二味於乳鉢/中研作粉同鍛了酒服神效也)益食加觴須
煎蘆朴(不食者并飲酒少者煎逆/水蘆根并厚朴二味湯服)强筋健骨
須是蓯鱔(蓯蓉并鱔魚二味作末以黄精酒/丸服之可力倍常時也出乾寧記)
(宰)駐色延年精蒸神錦(出顔色服黄精自然/汁拌細硏神錦於柳)
(木甑中蒸七日了以木蜜丸/服顔貌可如初女之容色也)知瘡所在口點
陰膠(陰膠即是甑中氣垢少許蒸口中即知/臓腑所起直徹至住處知痛足可醫也)
産後肌浮甘皮酒服(産後肌浮酒/服甘皮立枯)口瘡舌坼
立愈黃蘇(口瘡舌坼以根黄塗/蘇炙作末塗之立差)腦痛欲亡鼻
投硝(末頭痛者以硝石作/末内鼻中立止)心痛欲死速覓延
胡(以延胡索作散/酒服之立愈也)如斯百種是藥之功某忝
遇明時謬看醫理雖尋聖法難可窮微略陳
藥食之功能豈溺仙人之要術其制藥炮熬
煮炙不能記年月哉欲審元由須看海集某
不量短見直録炮熬煮炙列藥制方分爲上
中下三卷有三百件名具陳於後
　凡方云丸如細麻子許者取重四兩鯉魚
　　目比之
　云如大麻子許者取重六兩鯉魚目比之
　云如小豆許者取重八兩鯉魚目比之
　云如大豆許者取重十兩鯉魚目比之
　云如兔蕈(俗云/兔屎)許者取重十二兩鯉魚目
　　比之
　云如梧桐子許者取重十四兩鯉魚目比
　　之
　云如彈子許者取重十六兩鯉魚目比之
　　一十五個白珠爲准是一彈丸也
　凡方中云以水一鎰至二鎰至十鎰者每
　　鎰秤之重十二兩爲度
　凡云一兩一分一銖者正用今絲綿秤也
　勿得將四銖爲一分有誤必所損兼傷
　　藥力也
　凡云散衹作散丸衹作丸或酒煮或用醋
　　或乳煎不得遺法
　凡方煉蜜每一斤衹煉得十二兩半或一
　　分是數若火少若火過并用不得云也
　凡膏煎中用脂先須煉去革膜了方可用
　　之也
　凡修事諸藥物等一一并須令專心勿令
　　交雜使用或先熬後煮或先煮後熬不
　　得改移一依法則也
　凡修合丸藥用蜜衹用蜜用餳衹用餳用
　　糖衹用糖勿交雜用必宣瀉人

圖經衍義本草上卷二





圖經衍義本草上卷三競七
　　　　宋通直郎辨驗藥材寇宗奭編撰
　　　　宋太醫助教辨驗藥材許洪校正
　　　衍義總序
天地以生成爲德有生所甚重者身也身以
安樂爲本樂所可致者以保養爲本世之人
必本其本則本必固本既固疾病何由而生
夭橫何由而至此攝生之道無逮於此夫草
木無知猶假灌溉矧人爲萬物之靈豈不資
以保養然保養之義其理萬計約而言之其
術有三一養神二惜氣三隄疾忘情去智恬
憺虚無離事全眞内外無寄如是則神不内
耗境不外惑眞一不雜則神自寧矣此養神
也抱一元之根本固歸精之眞氣三焦定位
六賊忘形識界既空大同斯契則氣自定矣
此惜氣也飲食適時温凉合度岀處無犯於
八邪寤寐不可以勉强則身自安矣此隄疾
也三者甚易行然人自以謂難行而不肯行
如此雖有長生之法人罕專尚遂至永謝是
以疾病交攻天和頓失聖人憫之故假以保
救之術輔以蠲疴之藥俾有識無識咸臻壽
域所以國家編撰聖惠校正素問重定本草
别爲圖經至於張仲景傷寒論及千金金匱
外臺之類粲然列於書府今復考拾天下醫
生補以名職分隸曹屬普救世人之疾苦兹
蓋全聖至德之君合天地之至仁接物天上
大賚天下故野無遺逸之藥世無不識無乃
然本草二部其間撰著之人或執用己天人
於商較致使學者撿據之間不得無惑應不
併考諸家之說參之實事有未盡厥理都從
之以臻其理(如東壁土倒流/水冬灰之類)隱避不斷者伸
之以見其情(如水自菊下過而水香/影鼠溺精墜地而生子)文簡誤
脱者證之以明其義(如石泉石/蜜之類)諱避而易名
者原之以存其名(如山藥避宋朝諱/及唐避代宗諱)使是非
歸一治療有源撿用之際曉然無惑是以搜
求訪緝者十有餘年採拾衆善診療疾苦和
合收蓄之功率皆周盡矧疾爲聖人所謹無
常不可以爲醫豈容易言哉宗奭常謂疾病
所可憑者醫也醫可據者方也方可恃者藥
也苟知病之虚實方之可否若不能達藥性
之良毒辨方宜之早晚眞僞相亂新陳相錯
則曷由去道人陳宿之蠱(唐甄立言仕爲太/常丞善醫術有道)
(人心腹懣煩彌二歲診日腹有蠱誤食髮而/然令餌雄黃一劑少選吐一蛇如拇指無目)
(燒之有髮/氣乃愈)生張果駢潔之齒(唐玄宗召張果/謂高力士曰吾)
(聞飲堇無苦者奇士也時天寒取飲果三進/頺然曰非佳酒乃寢須視齒焦縮顧左右取)
(鐵如意擊墮之藏帶中更出藥傅其/齦良乆齒已生粲然駢潔帝益神之)此書之
意於是乎作今則編次成書謹依二經類例
分門條析仍衍序例爲三卷内有名未用及
意義已盡者更不編入其神農本經名醫别
録唐本先附今附新補新定之目縁本經已
著目録内更不聲說依舊作二十卷及目録
一卷目之曰本草衍義若博愛衛生之士志
意或同則更爲詮修以稱聖朝好生之德時
政和六年丙申歲記
本草之名自黄帝岐伯始其補注總叙言舊
說本草經者神農之所作而不經乎帝紀元
始五年舉天下通知方術本草者所在軺傳
遺詣京師此但見本草之名終不能斷自何
代而作又樓護傳稱護少誦醫經本草方術
數十萬言本草之名蓋見於此是尤不然也
世本曰神農嘗百草以和藥濟人然亦不著
本草之名皆未臻厥理嘗讀帝王世紀曰黄
帝使岐伯嘗味草木定本草經造醫方以療
衆疾則知本草之名自黄帝岐伯始其淮南
子之言神農嘗百草之滋味一日七十毒亦
無本草之說是知此書乃上古聖賢具生知
之智故能辨天下品物之性味合世人疾病
之所宜後之賢智之士從而和之者又增廣
其品至一千八十二名(補注本草稱一千八/十二種然一種有分)
(兩用者有三用者其種/字爲名字於義方允)可謂大備然其間注
說不盡或捨理别趣者往往多矣是以衍摭
餘義期於必當非足以發明聖賢之意冀有
補於闕疑
夫天地既判生萬物者惟五氣爾五氣定位
則五味生五味生則千變萬化至於不可窮
已故曰生物者氣也成之者味也以奇生則
成而耦以耦生則成而奇寒氣堅故其味可
用以軟熱氣軟故其味可用以堅風氣散故
其味可用以收燥氣收故其味可用以散土
者冲氣之所生冲氣則無所不和故其味可
用以緩氣堅則壯故苦可以養氣脉軟則和
故鹹可以養脉骨收則强故酸可以養骨筋
散則不攣故辛可以養筋肉緩則不壅故甘
可以養肉堅之而後可以軟收之而後可以
散欲緩則用甘不欲則弗用用之不可太過
太過亦病矣古之養生治疾者必先通乎此
不通乎此而能已人之疾者蓋寡矣
夫安藥之道在能保養者得之况招來和氣
之藥少攻决之藥多不可不察也是知人之
生須假保養無犯和氣以資生命纔失將護
便致病生苟或處治乖方旋見顚越防患須
在閑日故曰安不忘危存不忘亡此聖人之
預戒也
攝養之道莫若守中守中則無過與不及之
害經曰春秋冬夏四時陰陽生病起於過用
蓋不適其性而强云爲逐强處即病生五臟
受氣蓋有常分用之過耗是以病生善養生
者既無過耗之弊又能保守眞元何患乎外
邪所中也故善服藥不若善保養不善保養
不若善服藥世有不善保養又不善服藥倉
卒病生而歸咎於神天噫是亦未嘗思也可
不謹歟
夫未聞道者放逸其心逆於生樂以精神徇
智巧以憂畏徇得失以勞苦徇禮節以身世
徇財利四徇不置心爲之疾矣極力勞形躁
暴氣逆當風縱酒食嗜辛鹹肝爲之病矣飲
食生冷温凉失度乆坐乆卧大飽大饑脾爲
之病矣呼叫過常辨爭陪答冒犯寒暄恣食
鹹苦肺爲之病矣乆坐濕地强力入水縱慾
勞形三田漏溢腎爲之病矣五病既作故未
老而羸未羸而病病至則重重則必斃嗚呼
是皆弗思而自取之也衛生之士須謹此五
者可致終身無苦經曰不治已病治未病正
爲此矣
夫善養生者養内不善養生者養外養外者
實外以充𢗲悦澤貪欲恣情爲務殊不知外
實則内虚也善養内者實内使臟腑安和三
焦各守其位飲食常適其宜故莊周曰人之
可畏者衽席飲食之間而不知爲之戒者過
也若能常如是畏謹疾病何縁而起壽考焉
得不長賢者造形而悟愚者臨病不知誠可
畏也
夫柔情難綰而不斷不可不以智慧决也故
幃箔不可不遠斯言至近易其事至難行蓋
人之智慧淺陋不能勝其貪欲也故佛書曰
諸苦所因貪欲爲本若滅貪欲何所依止是
知貪欲不滅苦亦不滅貪欲滅苦亦滅聖人
言近而指遠不可不思不可不懼善攝生者
不勞神不苦形神形既安禍患何由而致也
夫人之生以氣血爲本人之病未有不先傷
其氣血者世有童男室女積想在心思慮過
當多致勞損男則神色先散女則月水先閉
何以致然蓋愁憂思慮則傷心心傷則血逆
竭血逆竭故神色先散而月水先閉也火既
受病不能榮養其子故不嗜食脾既虚則金
氣虧故發嗽嗽既作水氣絶故四肢乾木氣
不充故多怒鬢髮焦筋痿俟五臟傳遍故卒
不能死然終死矣此一種於諸勞中最爲難
治蓋病起於五臟之中無有已期藥力不可
及也若或自能改易心志用藥扶接如此則
可得九死一生舉此爲例其餘諸勞可按脉
與證而治之
夫治病有八要八要不審病不能去非病不
去無可去之術也故須審辨八要庶不違誤
其一曰虚五虚是也(脉細皮寒氣少泄利前/後飲食不入此爲五虚)
二曰實五實是也(脉盛皮熱腹脹前後/不通悶瞀此五實也)三曰
冷臟腑受其積冷是也四曰熱臟腑受其積
熱是也五曰邪非臟腑正病也六曰正非外
邪所中也七曰内病不在外也八曰外病不
在内也既先審此八要參之六脉審度所起
之源繼以望聞問切加諸病者豈有不可治
之疾也夫不可治者有六失失於不審失於
不信失於過時失於不擇醫失於不識病失
於不知藥六失之中有一於此即爲難治非
止醫家之罪亦病家之罪也矧又醫不慈仁
病者猜鄙二理交馳於病何益由是言之醫
者不可不慈仁不慈仁則招禍病者不可猜
鄙猜鄙則招禍惟賢者洞達物情各就安樂
亦治病之一說耳
合藥分劑料理法則中言凡方云用桂壹尺
者削去皮畢重半兩爲正既言廣而不言狹
如何便以半兩爲正且桂即皮也若言削去
皮畢即是全無桂也今定長一尺闊一寸削
去皮上粗虚無味者約爲半兩然終不見當
目用桂一尺之本意亦前人之失也
序例藥有酸鹹甘苦辛五味寒熱温凉四氣
今詳之凡稱氣者即是香臭之氣其寒熱温
凉則是藥之性且如鵝條中云白鵝脂性冷
不可言其氣冷也况自有藥性論其四氣則
是香臭臊腥故不可以寒熱温凉配之如蒜
阿魏鮑魚汗韈則其氣臭鷄魚鴨蛇則其氣
腥腎狐狸白馬莖裩近隱處人中白則其氣
臊沉檀龍麝則其氣香如此則方可以氣言
之其序例中氣字恐後世誤書當改爲性字
則於義方允
今人用巴豆皆去油訖生用兹必爲本經言
生温熟寒故欲避寒而即温也不知寒不足
避當避其大毒矧本經全無去油之說故陶
隱居云熬令黃黑然亦太過矣日華子云炒
不如去心膜煮五度换水各煮一沸爲佳其
杏人桃人葶藶胡麻亦不須熬至黑但慢火
炒令赤黄色斯可矣
凡服藥多少雖有所說一物一毒服一丸如
細麻之例今更合别論縁人氣有虚實年有
老少病有新乆藥有多毒少毒更在逐事斟
量不可舉此爲例但古人凡設例者皆是假
令豈可執以爲定法本草第一序例言犀角
羚羊角鹿角一概末如粉臨服内湯中然今
昔藥法中有生磨者煎取汁者且如丸藥中
用蠟取其能固護藥之氣味勢力全備以過
關鬲而作效也今若投之蜜相和雖易爲丸
劑然下咽亦易散化如何得到臟中若其間
更有毒藥則便與人作病豈徒無益而又害
之全非用蠟之本意至如桂心於得更有上
虚軟甲錯可削之也凡此之類亦更加詳究
今人用麻黄皆合搗諸藥中張仲景方中皆
言去上沫序例中言先别煮三兩沸掠去其
沫更益水如本數乃内餘藥不爾令人發煩
甚得用麻黄之意醫家可持此說然云折去
節令通理寸剉之寸剉之不若碎剉如豆大
爲佳藥味易出而無遺力也
陶隱居云藥有宣通補泄輕重澀滑燥濕此
十種今詳之惟寒熱二種何獨見遺如寒可
去熱大黄朴硝之屬是也如熱可去寒附子
桂之屬是也今特補此二種以盡厥㫖
　　　序例
人之生實陰陽之氣所聚耳若不能調和陰
陽之氣則害其生故寳命全形篇論曰人以
天地之氣生又曰天地合氣命之曰人是以
陽化氣陰成形也夫遊魂爲變者陽化氣也
精氣爲物者陰成形也陰陽氣合神在其中
矣故陰陽應象大論曰天地之動靜神明爲
之綱紀即知神明不可以陰陽攝也易所以
言陰陽不測之謂神蓋爲此矣故曰神不可
大用大用即竭形不可大勞大勞則斃是知
精氣神人之大本不可不謹養智者養其神
惜其氣以固其本世有不謹衛生之經者動
皆觸犯既以犯養生之禁須假以外術保救
不可坐以待斃本草之經於是興焉既知保
救之理不可不窮保救之事衍義於是存焉
二者其名雖異其理僅同欲使有知無知盡
臻壽域率至安樂之鄉適是意者求其意而
可矣養心之道未可忽也六欲七情千變萬
化出没不定其言至簡其義無窮而以一心
對無窮之事不亦勞乎心苟不明不爲物所
病者未之有也故明達之士遂至忘心心既
忘矣則六欲七情無能爲也六欲七情無能
爲故内事不生内事不生故外患不能入外
患不能入則本草之用寔世之芻狗耳若未
能達是意而至是地則未有不縁六欲七情
而起憂患者憂患既作則此書一日不可闕
也愚何人哉必欲斯文絶人之憂患乎
右隱居以謂凡篩丸散藥畢皆更合於臼中
以杵搗數百過如此恐乾末湔蕩不可搗不
若令力士合研爲佳又曰凡湯酒膏中用諸
石皆細搗之如粟亦可以葛布篩令調匀并
以綿裹内中其雄黄朱砂輩細末如粉今詳
之凡諸石雖是湯酒中亦須稍細藥力方盡
出效亦速但臨服須澄濾後再上火不爾恐
遺藥力不見效湯酒中尚庶幾若在服食膏
中豈得更如粟也不合如此立例當在臨時
應用詳酌爾又說㕮咀兩字唐本注謂爲商
量斟酌非也嘉祐復符陶隱居說爲細切亦
非也儒家以謂有合味之意如人以口齒咀
嚙雖破而不塵但使含味耳張仲景方多言
㕮咀其義如此
病人有既不洞曉醫藥復自行臆度如此則
九死一生或醫人未識其病或以財勢所迫
占奪强治如此之輩醫家病家不可不察也
要在聰明賢達之士掌之則病無不濟醫無
不功世間如此之事甚多故須一一該舉以
隄或然
夫人有貴賤少長病當别論病有新乆虚實
理當别藥蓋人心如面各各不同惟其心不
同臟腑亦異臟腑既異乃以一藥治衆人之
病其可得乎故張仲景曰又有土地高下不
同物性剛柔食居亦異是故黄帝興四方之
問岐伯舉四治之能臨病之功宜須兩審如
是則依方合藥一概而用亦以疏矣且如貴
豪之家形樂志苦者也衣食足則形樂心慮
多則志苦岐伯曰病生於脉形樂則外實志
苦則内虚故病生於脉所養既與貧下異憂
樂思慮不同當各逐其人而治之後世醫者
直委此一節閉絶不行所失甚矣嘗有一醫
官暑月與貴人飲貴人曰我昨日飲食所傷
今日食减醫曰可餌消化藥他人當服十丸
公當减其半下咽未乆疏逐不已幾致斃以
此較之虚實相遼不可不察故曰病當别論
又一男子暑月患血痢醫妄以凉藥逆制專
用黄連阿膠木香藥治之此藥始感便治則
可今病乆腸虚理不可服逾旬不已幾致委
頓故曰理當别藥如是論之誠在醫之通變
又須經歷則萬無一失引此爲例餘可效此
凡用藥必須擇州土所宜者則藥力具用之
有據如上黨人參川蜀當歸齊州半夏華州
細辛又如東壁土冬月灰半天河水熱湯漿
水之類其物至微其用至廣蓋亦有理若不
推宄厥理治病徒費其功終亦不能活人聖
賢之意不易盡知然捨理何求哉
凡人少長老其氣血有盛壯衰三等故岐伯
曰少火之氣壯壯火之氣衰蓋少火生氣壯
火散氣况復衰火不可不知也故治法亦當
分三等其少日服餌之藥於壯老之時皆須
别處之决不可忽也世有不留心於此者往
往不信遂致困危哀哉
今人使理中湯丸倉卒之間多不效者何也
是不知仲景之意爲必效藥蓋用藥之人有
差殊耳如治胸痹心中痞堅氣結胸滿脅下
逆氣搶心治中湯主之人參术乾薑甘草四
物等共一十二兩水八升煮取三升每服一
升日三服以知爲度或作丸須鷄子黃大皆
奇效今人以一丸如楊梅許服之病既不去
乃曰藥不神非藥之罪用藥者之罪也今引
以爲例他可效此然年高及素虚寒人當逐
宜减甘草
夫高醫以蓄藥爲能倉卒之間防不可售者
所須也若桑寄生桑螵蛸鹿角膠天靈蓋虎
膽蟾酥野駝螢蓬蘽空青婆娑石石蟹冬灰
臘雪水松黄之類如此者甚多不能一一遍
舉唐元澹字行冲嘗謂狄仁杰曰下之事上
譬富家儲積以自資也脯腊膜胰以供滋膳
參术芝桂以防疾病門下充㫖味者多矣願
以小人備一藥可乎仁杰笑曰公正吾藥籠
中物不可一日無也然梁公因事而言獨譬
之以藥則有以見天下萬物之中尤不可闕
者也知斯道者知斯意而已
凡爲醫者須略通古今粗守仁義絶馳騖能
所之心專博施救拔之意如此則心識自明
神物來相又何必戚戚沽名齪齪求利也如
或不然則曷以致姜撫沽譽之慚逋華佗之
矜能受戮乎
嘗讀唐方技傳有云醫要在視脉唯用一物
攻之氣純而愈速一藥偶得他藥相制弗能
專力此難愈之驗也今詳之病有大小新乆
虚實豈可止以一藥攻之若初受病小則庶
幾若病大多日或虚或實豈得不以他藥佐
使如人用硫黃皆知此物大熱然石性緩倉
卒之間下咽不易便作效故智者又以附子
乾薑桂之類相佐使以發之將併力攻疾庶
幾速效若單用硫黄其可得乎故知許嗣宗
之言未可全信賢者當審度之
夫用藥如用刑刑不可誤誤即干人命用藥
亦然一誤即便隔生死然刑有鞫司鞫成然
後議定議定然後書罪蓋人命一死不可復
生故須如此詳謹今醫人纔到病家便以所
見用藥若高醫識病知脉藥又相當如此即
應手作效或庸下之流孟浪亂投湯劑逡巡
便致困危如此殺人何太容易世間此事甚
多良由病家不擇醫平日未嘗留心於醫術
也可不懼哉
序例下
治婦人雖有别科然亦有不能盡聖人之法
者今豪足之家居奥室之中處帷幔之内復
以帛幪手臂既不能行望色之神又不能殫
切脉之巧四者有二闕焉黄帝有言曰凡治
病察其形氣色澤形氣相得謂之可治色澤
以浮謂之易已形氣相失謂之難治色夭不
澤謂之難已又曰診病之道觀人勇怯骨肉
皮膚能知其情以爲診法若患人脉病不相
應既不得見其形醫人止據脉供藥其可得
乎如此言之烏能盡其術也此醫家之公患
世不能革醫者不免盡理質問病家見所問
繁還爲醫業不精往往得藥不肯服似此甚
多扁鵲見齊侯之色尚不肯信况其不得見
者嗚呼可謂難也已
又婦人病温已十二日診之其脉六七至而
澀寸稍大尺稍小發寒熱頰赤口乾不了了
耳聾問之病後數日經水乃行此屬少陽熱
入血室也若治不對病則必死乃按其證與
小柴胡湯服之二日又與小柴胡湯加桂枝
乾薑湯一日寒熱遂已又云我臍下急痛又
與抵當丸微利臍下痛痊身漸凉和脉漸匀
尚不了了乃復與小柴胡湯次日云我但胸
中熱燥口鼻乾又少與調胃承氣湯不得利
次日又云心下痛又與大陷胸丸半服利三
行而次日虚煩不寧時妄有所見時復狂言
雖知其尚有燥屎以其極虚不敢攻之遂與
竹葉湯去其煩熱其夜大便自通至曉兩次
中有燥屎數枚而狂言虚煩盡解但咳嗽唾
此肺虚也若不治恐乘虚而成肺痿遂與小
柴胡去人參大棗生薑加乾薑五味子湯一
日咳减二日而病悉愈以上皆用張仲景方
有婦人病吐逆大小便不通煩亂四肢冷漸
無脉凡一日半與大承氣湯兩劑至夜半漸
得大便通脉漸生翌日乃安此關格之病極
難治醫者當審謹也經曰關則吐逆格則不
得小便如此亦有不得大便者
有小兒病虚滑食略化大便日十餘次四肢
柴瘦腹大食訖又饑此疾正是大腸移熱於
胃善食而瘦又謂之食㑊者時五六月間脉
洪大按之則絶今六脉既單洪則夏之氣獨
然按之絶則無胃氣也經曰夏脉洪洪多胃
氣少曰病但洪無胃氣曰死夏以胃氣爲本
治療失於過時後不逾旬果卒有人病乆嗽
肺虚生寒熱以款冬花焚三兩芽俟烟出以
筆管吸其烟滿口則咽之至倦則已凡數日
之間五七作差
有人病瘧月餘日又以藥吐下之氣遂弱疾
未愈觀其病與脉乃夏傷暑秋又傷風乃與
柴胡湯一劑安後又飲食不節寒熱復作此
蓋前以傷暑今以飲食不謹遂致吐逆不食
脅下牽急而痛寒熱無時病名痰瘧以十棗
湯一服下痰水數升明日又與理中散二錢
遂愈
有人苦風痰頭痛顫掉吐逆飲食减醫以爲
傷冷物遂以藥温之不愈又以丸藥下之遂
厥復與金液丹後譫言吐逆顫掉不省人狂
若見鬼循衣摸床手足冷脉伏此胃中有結
熱故昏瞀不省人以陽氣不能布於外陰氣
不持於内即顫掉而厥遂與大承氣湯至一
劑乃愈方見仲景後服金箔丸方見删繁
有男子年六十一脚腫生瘡忽食猪肉不安
醫以藥利之稍愈時出外中風汗出後頭面
暴腫起紫黑色多睡耳輪上有浮泡小瘡黄
汁出乃與小續命湯中加羌活一倍服之遂
愈
有人年五十四素羸多中寒近服菟絲有效
小年常服生硫黄數斤脉左上二部右下二
部弦緊有力五七年來病右手足筋急拘攣
言語稍遲遂與仲景小續命湯加薏苡人一
兩以治筋急减黄芩人參芍藥各半以避中
寒杏人只用一百五枚後云尚覺大冷因令
盡去人參芍藥黄芩三物却加當歸一兩半
遂安今人用小續命湯者比比皆是既不能
逐證加减遂至危殆人亦不知今小續命湯
世所須也故舉以爲例可不謹哉
夫八節之正氣生活人者也八節之虚邪殺
人者也非正氣則爲邪非眞實則爲虚所謂
正氣者春温夏熱秋凉冬寒此天之氣也若
春在經絡夏在肌肉秋在皮膚冬在骨髓此
人之氣也在處爲實不在處爲虚故曰若以
身之虚逢時之虚邪不正之氣兩虚相感始
以皮膚經絡次傳至臟腑逮於骨髓則藥力
難及矣如此則醫家治病正宜用藥抵截散
補防其深固而不可救也又嘗須保護胃氣
舉斯爲例餘可效此



圖經衍義本草上卷三
圖經衍義本草上卷四競八
　　　　宋通直郎辨驗藥材寇宗奭編撰
　　　　宋太醫助教辨驗藥材許洪校正
　　　序例
謹按諸藥一種雖主數病而性理亦有偏著
立方之日或致疑混復恐單行經用赴急抄
撮不必皆得研究今宜指抄病源所主藥名
便可於此處療若欲的尋亦兼易解其甘苦
之味可略有毒無毒易知惟冷熱須明今依
本經别録注於本條之下其有不宜入湯酒
宜入湯酒者今亦條於後矣
　　　療風通用
防風(温)防己(平/温)秦艽(平微/温)獨活(平微/温)
芎藭(温)羌活(平微/温)麻黄(微/温)鹿藥(温)
天麻(平)海桐皮(平)威靈仙(温)楓香(平/治)
(疹癢/毒臣)薏苡人(微寒主風筋攣/急屈伸不得君)萎蕤(平治/中風)
(暴熱不能/轉動者君)巴戟天(微温治風/邪氣君)側子(大熱/治濕)
(風大風/拘急使)淡竹瀝及葉(大寒主風/癔疾臣)白薇(大/寒)
(治暴風身熱四肢/急滿不知人臣)桂心(大熱吹鼻中/主風瘖君)白
鮮皮(寒治風不得/屈伸風熱臣)鱉頭血(治口/僻臣)山茱萸
(平治風/氣臣)牛膝(平主風/攣急君)細辛(温主風/攣急君)菖
蒲(温/君)葛根(平治暴/中風臣)枳殻牡荆子(微寒/平)
天門冬(平大/寒)附子(温大/熱)杜若(微/温)麥門
冬(平微/寒)羚羊角(温微/寒)犀角(寒)藁本(温/微)
(寒)天雄(大/温)黃耆(微/温)蒺藜子(温微/寒)葈
耳實(温)葉(微/寒)菊花(平)狗脊(平微/温)莽
草(温)柏子人(平)蔓荆子(微寒/微温)當歸(温/大)
(温)烏喙(微/温)萆薢(平)躑躅(温)欒荆(温)
辛夷(温)小天蓼(温)乾蝎(温)烏蛇(温)
天南星(温)烏頭(温大/熱)白花蛇(温)酸棗
人(平)鼠黏子(平)牛黃(平)
　　　風眩
菊花(平)飛廉(平)躑躅(温)虎掌(温微/寒)
杜若(微/温)茯神(平)茯苓(平)白芷(温)伏
牛花(平)芎藭(温/臣)防風(微温主頭眩顚/倒大風濕痹臣)
人參(微温主/頭眩君)兔頭骨(平/臣)蔓荆實(微/寒)署
預(温/平)术(温)蘼蕪(温)
　　　頭面風
芎藭(温)署預(温/平)天雄(温大/温)山茱萸(平)
莽草(温)辛夷(温)牡荆子(温)蔓荆子(微/寒)
(平/温)藁本(温微/寒)蘼蕪(温)葈耳(温)何首
烏(微/温)皂莢(温主風/眩使)巴戟天(微温主頭/面風君)
白芷(温主頭/面風臣)防風(温治頭面來/去風氣臣)蜂子(微/寒)
(微/温)杜若
　　　中風脚弱
石斛(平)石鍾乳(温)殷孽(温)孔公孽(温)
石硫黄(温大/熱)附子(温大/熱)豉(寒)丹參(微/寒)
五加皮(温微/寒)竹瀝(大/寒)大豆(平)天雄(温/大)
(温)側子(大/熱)木防己(平治攣/急臣)獨活(微温/主脚)
(弱/君)松節(温治脚/膝弱君)牛膝(平治痛/痹君)胡麻(平)
　　　久風濕
菖蒲(温/平)茵芋(温微/温)天雄(温大/熱)附子(温/大)
(熱)烏頭(温大/熱)細辛蜀椒(温大/熱)牛
膝(平)天門冬(平大/寒)术(温)丹參(微/寒)石
龍芮(平)茵陳蒿(平微/寒)松葉(温)松節
側子(大/熱)薏苡人(微寒治中風/濕痹筋攣君)獨活(微温/治風)
(四肢無力/拘急君)躑躅(温治/風使)柏子人(平治風/濕痹君)
天門冬(平大/寒)蔓荆子(微/寒)葈耳實(温)葉
(微/寒)
　　　賊風攣痛
菌芋(温微/温)附子(温大/熱)側子(大/熱)麻黃(温/微)
(温)芎藭(温)杜仲(平/温)萆薢(平)狗脊(平/微)
(温)白鮮皮(寒)白及(平微/寒)葈耳(温)猪
椒(温)石斛(平)漢防己(平/温)
　　　暴風瘙癢
蛇床子(平)蒴藋(温)烏喙(微/温)蒺藜子(温/微)
(寒)景天(平)茺蔚子(微/温)青葙子(微/寒)楓
香脂(平)藜蘆(寒微/寒)烏蛇(平)葶藶(寒主/中暴)
(風/使)枳殻(微/寒)枳實(微寒主大風在/皮膚中癢君)穀莖
(主身癮疹/煮水洗臣)
　　　傷寒
麻黄(温微/温)葛根(平)杏人(温)前胡(微/寒)
柴胡(平微/寒)大青(大/寒)龍膽(大/寒)芍藥(平温/寒)
薰草(平)升麻(平微/寒)牡丹(寒)虎掌(温微/寒)
术防己(平/温)石膏(微/寒)牡蠣(平微/寒)貝母
(平微/寒)鱉甲(平)犀角(寒)羚羊角(寒)葱
白(平)生薑(微/温)豉(寒)人溺(寒)芒硝(大/寒)
栝樓(寒主煩熱/渴發黄臣)葱根(寒主頭痛/發表臣)大黄(大/寒)
(使)雄黄(平/君)白鮮皮(寒主時病/出汗臣)栀子(大/寒)
(臣)射干(微温治時氣病鼻/塞喉痹陰毒使)茵陳蒿(平微/寒主)
(發黄/臣)寒水石(大寒主五/内大熱臣)青竹茹(微寒主/頭痛臣)
水牛角(平主温/病使)紫草(寒主骨内/中痛臣)葈耳(微/寒)
(臣)虎骨(平)知母(寒)半夏(微/寒)
　　　大熱
凝水石(寒大/寒)石膏(大/寒)滑石(寒大/寒)黄芩
(平大/寒)知母(寒)白鮮皮(寒)玄參(微/寒)大
黄(大/寒)沙參(微/寒)苦參(寒)茵陳蒿(平微/寒)
鼠李根皮(寒)竹瀝(大/寒)栀子(大/寒)蛇莓(大/寒)
人糞汁(寒)白頸蚯蚓(寒)芒硝(大/寒)梓白
皮(寒除/熱使)地膚子(寒)小麥(微寒主/胃中熱)水萍
(寒主暴/熱身癢)理石(寒/君)垣衣(大寒主/發瘡)白薇(大/寒)
(臣)升麻(微寒主/熱毒君)石膽(寒主肝臓/中熱臣)蜣蜋
(寒主狂語/頭發熱使)木蘭皮(寒主身大熱/熱暴面疱臣)牛黄(平/主)
(小兒熱癇/口不開君)羚羊角(微寒主熱/在肌膚臣)景天(平主/身熱)
(小兒發熱/驚氣君)龍齒角(平主小兒/身熱臣)葶藶(寒主/治暴)
(熱利小/便使)藍葉實(寒主五心/煩悶君)楝實(寒作湯/浴通身)
(熱主温/病使)荆瀝(大寒主胷/中痰熱臣)
　　　勞復
鼠屎(微/寒)豉(寒)竹瀝(大/寒)人糞汁(寒)大
黃(大/寒)葱白(平)犀角(寒)防己虎掌(温)
牡蠣(微/寒)生薑(微/温)芒稍(大/寒)鱉甲(平)柴
胡(平微/寒)麥門冬(平微/寒)
　　　瘧
常山(寒微/寒)蜀漆(平微/温)牡蠣(平微/寒)鱉甲
(平)麝香(温)麻黄(温)大青(大/寒)防葵(寒)
猪芩(平)防己(平/温)茵芋(温)巴豆(生温/熟寒)
白頭翁(温)女青(平)芫花(温)白薇(平大/寒)
松蘿(平)天靈蓋(平)蕘花(寒)茵陳蒿(平)
龜甲(平/臣)小麥(微/寒)躑躅(温/使)白斂(微寒/使)
蒴藋根(温/使)竹葉(平合常山煮主孩子乆瘧/極良鷄子黄和常山爲丸)
(用竹葉湯/下主乆瘧)當歸(温主瘧/寒熱君)桃人(平)烏梅
(平)雄黄(平大/温)菖蒲(温)莽草(温)生薑
　　　中惡
麝香(温)雄黄(平寒/大温)丹砂(微/寒)升麻(微/寒)
乾薑(温大/熱)巴豆(温生温/熟寒)當歸(温大/温)芍
藥(平微/温)吴茱萸(温大/熱)鬼箭(寒)桃梟(微/温)
桃皮(平)桃膠(微/温)烏頭(温大/温)烏雌鷄血
(平)海桐皮(平)肉豆蔻(温)蓬莪茂(温)
牛黄(平/君)芎藭(温/臣)苦參(寒/君)栀子(大寒/臣)
葈耳實(温/臣)桔梗(温/臣)桃花(平/使)
　　　霍亂
人參(微寒/微温)术(温)附子(温大/熱)桂心(大/熱)
乾薑(温大/熱)橘皮(温)厚朴(温大/温)香薷
麇舌(微/温)高良薑(大/温)木瓜(温)小蒜(温)
鷄屎白(微/寒)藊豆葉鷄舌香(微/温)豆蔻(温)
楠材(微/温)蓬莪茂(温)肉豆蔻(温)海桐皮
(平)吴茱萸(大熱/臣)丁香
　　　轉筋
小蒜木瓜(温)橘皮(温)鷄舌香(温)楠
材(微/温)豆蔻(温)香薷(微/温)杉木(微/温)藊豆
(微/温)薑(微/温)
　　　嘔啘
厚朴(温大/温)香薷(微/温)麇舌(微/温)鷄舌香(微/温)
附子(温大/熱)小蒜(温)楠材(微/温)高良薑(大/温)
木瓜(温)桂(大/熱)橘皮(温)枇杷葉(平)麝
香(温)肉豆蔻蘆根(寒生/主啘)通草(平主/啘臣)
青竹茹(微寒主/啘嘔臣)生蘡薁藤汁(寒)人參(微/寒)
(微/温)丁香术(温)
　　　大腹水腫
大戟(寒大/寒)甘遂(寒大/寒)澤漆(微/寒)葶藶(寒/大)
(寒)芫花(温微/温)巴豆(温生温/熟寒)猪苓(平)
防己(平/温)澤蘭(微/温)桑根白皮(寒)商陸(平)
澤瀉(寒)郁李人(平)海藻(寒)昆布(寒)
苦瓠(寒)小豆(平)瓜蒂(寒)蠡魚(寒)鯉
魚(寒)大豆(平)蕘花(寒微/寒)黄牛溺(寒)
海松子(小/温)香薷(微温主/水腫臣)麥門冬(微寒/臣)
穀米(微寒主逐水/腫利小便臣)柳花(寒主腹/腫使)椒目(寒/主)
(除風水/滿使)通草(平主利水腫/及小便臣)雄黄(平/君)白
术(温逐風水/結腫君)秦艽(微温主下/大水臣)
　　腸澼下痢
赤石脂(大/温)龍骨(平微/寒)牡蠣(平微/寒)乾薑
(温大/熱)黄連(寒微/寒)黄芩(平大/寒)當歸(温大/温)
附子(温大/熱)禹餘糧(寒/平)藜蘆(寒微/寒)檗木
(寒)雲實(温)礬石(寒)阿膠(平微/温)熟艾
(微/温)陟𨤲(大/温)石硫黄(温大/熱)蠟(微/温)烏梅
(平)石榴皮(平)枳實(寒微/寒)使君子(温)
金櫻子(平/温)白石脂(平主水/利臣)牛角鰓(温治/痢臣)
滑石(寒主僻/下君)地榆(微寒/止痢)桂心(大熱主/下𧏾君)
吴茱萸(大熱/君)鯽魚頭(温主/下痢)厚朴(温主下/泄腹痛)
(臣)白术(温主胃虚/冷痢君)蜜(平主赤/白痢君)龜甲(平/主)
(下泄/臣)薤白(温主下赤/白痢臣)白頭翁(温/使)蝟皮
(平主赤/白痢臣)蚺蛇膽(寒主下/𧏾蟲使)柏葉(微温主/血痢君)
蒲黄(平主下/血臣)小豆花(平主/下痢)麯(温主腹脹/冷積下痢)
(臣)猪懸蹄(微寒/使)鷄子(平主/下痢)貝子(平主/下血)
白蘘荷(微温/臣)葛穀(平主赤/白痢臣)青羊脂(温主/下血)
(臣)蓯蓉(微温主赤/白下痢臣)赤白花鼠尾草(微寒/主赤)
(白下/痢使)赤地利(平)桃花石(温)
　　　大便不通
大黄(寒大/寒)巴豆(温生温/熟寒)石蜜(平微/温)麻
子(平)牛膽(大/寒)猪膽(微/寒)朴硝(寒大/寒)芒
硝(大/寒)大戟(寒大/寒)檳榔(温)牽牛子(寒)
郁李人(平)
　　　小便淋
滑石(寒大/寒)冬葵子(及根/寒)白茅根(寒)瞿
麥(寒)榆皮(平)石韋(平)葶藶(寒大/寒)蒲
黄(平)麻子(平)琥珀(平)石蠶(寒)蜥蜴
(寒)胡燕屎(平)衣魚(温)亂髮淋石(暖)
車前子(寒主/淋)茯苓(平主淋利/小便君)黄芩(大寒/主利)
(小便/臣)敗鼓皮(平主利/小便臣)澤瀉(寒主淋利三/焦停水君)
桑螵蛸(平主五淋/利小便臣)猪苓(平)石燕(平)海
蛤(平)木通(平)貝齒(平)冬瓜(微寒主淋小/便不通君)
　　　小便利
牡蠣(平微/寒)龍骨(平微/寒)鹿茸(温微/温)桑螵
蛸(平)漏蘆(寒大/寒)土瓜根(寒)鷄肶胵(微/寒)
鷄腸草(微/寒)菖蒲(温止小/便君)蒟醬(温主尿/不節臣)
山茱萸(平)
　　　溺血
戎鹽(寒)蒲黄(平)龍骨(平微/寒)鹿茸(温微/温)
乾地黄(寒)葱涕(平)牛膝(平)車前子(寒)
柏子并葉(平/温)
　　　消渴
白石英(微/温)石膏(微寒/大寒)茯神(平)麥門冬
(平大/寒)黄連(寒微/寒)知母(寒)栝樓根(寒)
茅根(寒)枸杞根(大/寒)小麥(微/寒)䈽竹葉(大/寒)
土瓜根(寒)葛根(平)李根(大/寒)蘆根(寒)
菰根(大/寒)冬瓜(微/寒)馬乳(冷)牛乳(微/寒)羊
乳(温)桑根白皮(寒)茯苓(平主口/乾君)理石
(寒主口乾/消熱毒君)菟絲子(平主乾/消渴)苧汁(寒止/渴使)
牛膽(大寒主渴利/中焦熱君)兔骨(平治熱中/消渴臣)猪苓
(平主渴/痢使)古屋瓦苔(寒主/消渴)
　　　黃疸
茵蔯蒿(平微/寒)栀子(寒大/寒)紫草(寒)白鮮
皮(寒)生鼠(微/温)大黄(寒大/寒)猪屎(寒)瓜
蒂(寒)栝樓(寒)秦艽(平)黄芩(大/寒)牡鼠
(微/寒)
　　　上氣咳嗽
麻黄(温微/温)杏人(温)白前(微/温)橘皮(温)
紫苑(温)桂心(大/熱)款冬花(温)五味子(温)
細辛(温)蜀椒(温大/熱)半夏(平生微/寒熟温)生薑
(微/温)桃人(平)紫蘇子(温)射干(平微/温)芫
花(温微/温)百部根(微/温)乾薑(温大/熱)貝母(平/微)
(寒)皂莢(温)蛤蚧(平)縮沙蜜(温)鍾乳
(温主上/氣臣)獺肝(平主氣/嗽使)烏頭(大熱主嗽/逆上氣使)
藜蘆(微寒主/嗽逆使)鯉魚(平燒末主/咳嗽臣)海蛤(平主/上氣)
(臣)硫黄(大熱主/氣嗽臣)淡竹葉(大寒主嗽/逆氣上臣)
　　　嘔吐
厚朴(温大/温)橘皮(温)人參(微寒/微温)半夏(平/生)
(微寒/熟温)麥門冬(平微/寒)白芷(温)生薑(微/寒)
鉛丹(微/寒)鷄子(微/寒)薤白(温)甘竹葉(大/寒)
旋復花(温)白豆蔻(大/温)附子(大熱主/嘔逆使)竹
茹(微寒主/乾嘔臣)
　　　痰飲
大黄(寒大/寒)甘遂(寒大/寒)芒硝(大/寒)茯苓(平)
柴胡(平微/寒)芫花(温微/温)前胡(微/寒)术(温)
細辛(温)旋復花(温)厚朴(温大/温)人參(微/寒)
(微/温)枳實(寒微/寒)橘皮(温)半夏(平生微/寒熟温)
生薑(微/温)甘竹葉(大/寒)蕘花(寒微/寒)威靈仙
(温)射干(微温主胸/中結氣使)爲頭(大熱主心中寒/冷不下食使)
吴茱萸(大熱主痰冷/腹内諸冷臣)巴豆(温主痰飲留結/利水穀破膓中)
(冷)朴硝(大寒主痰/滿停結君)高良薑(大/温)
　　　宿食
大黄(寒大/寒)巴豆(温生温/熟寒)朴硝(寒大/寒)柴
胡(平微/寒)术(温)桔梗(微/温)厚朴(温大/温)皂
莢(温)麯(温)糵(温)檳榔(温)
　　　腹脹滿
麝香(温)甘草(平)人參(微寒/微温)术(温)乾
薑(温大/熱)百合(平)厚朴(温大/温)菴䕡子(微/温)
(微/寒)枳實(寒微/寒)桑根白皮(寒)皂莢(温)
大豆黄卷(平)卷柏(温)蓽澄茄(温)忍冬
(温主腹/滿君)射干(微温主脅/下滿急使)香葇(微温主腹/滿水腫臣)
旋復花(温主脅下寒/熱下水臣)訶藜勒草豆蔻
　　　心腹冷痛
當歸(温大/温)人參(微寒/微温)芍藥(平微/寒)桔梗
(微/温)乾薑(温大/熱)桂心(大/熱)蜀椒(温大/熱)附
子(温大/熱)吴茱萸(温大/熱)烏頭(温大/熱)术温
甘草(平)礜石(大熱生/温熟熱)腽朒臍(大/熱)肉豆
蔻(温)零陵香(平)紅豆蔻(温)胡椒(大/温)
芎藭(温/臣)黄芩(大寒/臣)戎鹽(寒/臣)厚朴(温/臣)
萆薢(平/臣)蒜(温)高良薑(大/温)蜂子(平微/寒)
蓬莪茂
　　　腸鳴
丹參(微/寒)桔梗(微/温)海藻(寒)昆布(寒)半
夏(生微寒/熟温)
　　　心下滿急
茯苓(平)枳實(寒微/寒)半夏(平生微/寒熟温)术(温)
生薑(微/温)百合(平)橘皮(温)石膏菴䕡
子(微寒主心/下堅臣)杏人(温主心下/急滿臣)
　　　心煩
石膏(微寒/大寒)滑石(寒大/寒)杏人(温)栀子(寒/大)
(寒)茯苓(平)貝母(平微/寒)通草(平)李根
(大/寒)竹瀝(大/寒)烏梅(平)鷄子(微/寒)豉(寒)
甘草(平)知母(寒)尿(寒)盧會(寒)天竺
黄(寒)胡黄連(平)王不留行(平主心/煩君)石
龍芮(平主心/煩君)玉屑(平主胃中/熱心煩君)鷄肶胵(微/寒)
(除熱主/煩熱臣)寒水石(大寒主/煩熱臣)藍汁(寒主煩/熱君)
楝實(寒主大/熱狂使)廪米(温止煩/熱臣)敗醬(微寒主/煩熱臣)
梅核人(平除煩/熱臣)蒺藜子(微寒主/心煩臣)酸棗(平/主)
(心/煩)牛黄(平主小兒癇熱/口不開心煩君)龍齒角(平主小/兒身熱)
(臣)
　　　積聚癥瘕
空青(寒大/寒)朴硝(寒大/寒)芒硝石硫黄(温/大)
(寒)粉錫(寒)大黄(寒大/寒)狼毒(平)巴豆
(温生温/熟寒)附子(温大/熱)烏頭(温大/熱)苦參(寒)
柴胡(平微/寒)鱉甲(平)蜈蚣(温)赭魁(平)
白馬溺(微/寒)鮀甲(微/温)譽石(大熱生/温熟熱)芫花
(温微/温)鰡魚(微/温)續隨子(温)京三棱(平)
太陰玄積威靈仙(温)牡蒙(平)蜀漆
(平主癥結/癖氣使)貫衆(微寒主腸中/邪氣積聚使)甘遂(寒主/散癥)
(結積/聚使)理石(寒主除熱/結破積聚)消石(寒主破積/聚堅結君)
猪肚(微/温)天雄(大熱主破癥/結積聚使)
　　　鬼疰尸疰
雄黄(平寒/大温)丹砂(微/寒)金牙(平)野葛(温)
馬目毒公(温微/温)女青(平)徐長卿(温)虎
骨(平)狸骨(温)鸛骨獺肝(平)芫青(微/温)
白僵蠶(平)鬼臼(温微/温)白鹽(寒)天靈蓋
(平)腽朒臍(大/熱)麝香(温/君)卷柏(温/臣)敗天
公(平/臣)蚱蟬(寒)白鮮皮(寒)牛黄(平)龍
齒(平微/寒)雷丸(寒微/寒)安息香(平)代赭
驚邪雄黄(平寒/大温)丹砂(微/寒)紫石英(温)茯神(平)

龍齒(平)龍膽(寒大/寒)防葵(寒)馬目毒公
(温微/温)升麻(平微/寒)麝香(温)人參(微寒/微温)
沙參(微/寒)桔梗(微/温)白薇(平大/寒)遠志(温)
柏實(平)鬼箭(寒)鬼督郵(平)小草(温)
卷柏(温平/微寒)紫苑(温)羚羊角(寒微/寒)鮀甲(微/温)
丹雄鷄(微温/微寒)犀角(寒微/寒)羖羊角(温微/寒)
茯苓(平)蚱蟬(寒)縮砂蜜(温)鬼臼
　　　癲癇
龍齒角(平)牛黄(平)防葵(寒)牡丹(寒微/寒)
白斂(平微/寒)莨菪子(寒)雷丸(寒微/寒)釣藤
(微/寒)白僵蠶(平)蛇床子(平)蛇蜕(平)蜣
螂(寒)白馬目(平)鉛丹(微/寒)蚱蟬(寒)白
狗血(温)豚卵(温)猪牛犬齒(平)熊膽(寒)
盧會(寒)瑇瑁(寒)白馬懸蹄(平)淡竹瀝
(大寒/臣)蛇銜(微寒主/寒熱臣)秦白皮(微寒/大寒)頭髮
(温)鷄子(平主/發熱)狗糞中骨(平/臣)露蜂房(平/使)
白鮮皮(寒/臣)雀瓮(平/使)甘遂(寒/使)升麻(微寒/君)
大黄(大寒一/吏)銀屑
　　　喉痹痛
升麻(平微/寒)射干(平微/温)杏人(温)蒺藜子
(温微/寒)棘針(寒)絡石(温微/寒)百合(平)䈽
竹葉(大/寒)莽草(温)苦竹葉(大/寒)細辛(温)
豉(寒治喉閉/不通使)當歸(温切酢熬傅腫上/亦主喉閉不通君)
　　　噎病
羚羊角(寒微/寒)通草(平)青竹茹(微/寒)頭垢
(微/寒)蘆根(寒)舂杵頭細糠鸕鷀頭(微/寒)
(主噎/不通)
　　　鯁
鯉魚頭骨(温)獺骨(平)鸕鷀骨(微/寒)
　　　齒痛
當歸(温大/温)獨活(平)細辛(温)
蜀椒(温大/熱)芎藭(温)附子(温大/熱)
莽草(温)礬石(寒)蛇床子(平)
生地黄(大/寒)莨菪子(寒)鷄舌香(微/温)
車下李根(寒禹錫云郁李根也)
馬懸蹄(平)雄雀屎(温)楓香脂(平)
金釵(火燒針齒/痛即止)烏頭(大熱/使)白頭翁(温/使)
酒漬枳根(微/寒)
　　　口瘡
黄連(寒微/寒)蘗木(寒)龍膽(寒大/寒)
升麻(平微/寒)大青(大/寒)苦竹葉(大/寒)
石蜜(平)酪(寒)酥(微/寒)
豉(寒)乾地黄(平)
　　　吐唾血
羚羊角(寒微/寒)白膠(平/温)戎鹽(寒)
柏葉(微/温)艾葉(微/温)水蘇(微/温)
生地黄(大/寒)大小薊(温)蠐螬(微温/微寒)
飴糖(微/温)伏龍肝(微/温)黄土(平)
鐺墨馬通(微温/使)小麥(微寒/使)
麥句薑(寒君天/名精也)牛膝桑根白皮(寒)
　　　鼻衄血
礬石(寒)蒲黄(平)蝦蟆藍(寒臣)
鷄蘇(微温/臣)大薊(温)艾葉(微温)
桑耳(平)竹茹(微/寒)猬皮(平)
溺垽藍(寒)狗膽(平)
燒亂髮(微/温)生地黃(大/寒)熱馬通(微温傅/頂止衄血)
　　　鼻齆
通草(平)細辛(温)桂心(大/熱)
蕤核(温微/寒)薰草(平)瓜蒂(寒)
　　　耳聾
磁石(寒)菖蒲(温/平)葱涕(平)雀頭(平)白
鵝膏鯉魚腦(温)絡石(温微/寒)白頸蚯蚓
(寒大/寒)生油麻(微寒/君)烏賊魚骨(微温/臣)土
瓜(寒)烏鷄膏(寒)龍腦(微/寒)
　　　鼻息肉
藜蘆(寒微/寒)礬石(寒)地膽(寒)通草(平)
白狗膽(平)桂心(大/熱)細辛(温/君)瓜蒂(寒/臣)
雄黃(平)
　　　目赤熱痛
黄連(寒微/寒)蕤核(温微/寒)石膽(寒)空青(寒/大)
(寒)曾青(小/寒)决明子(平微/寒)檗木(寒)栀
子(寒大/寒)薺子(温)苦竹葉(大/寒)鷄子白(微/寒)
鯉魚膽(寒)田中螺(大/寒)車前子(寒)菥蓂
子(微/温)細辛(温明/目君)銅青(寒主風/爛泪出)秦皮(微/寒)
(主目赤/熱淚出)石榴皮(温主目赤/痛泪下使)白薇(大寒主/目赤熱)
　　　目膚翳
秦皮(微寒/大寒)細辛(温)眞珠(寒)貝子(平)
石决明(平)麝香(温)馬目毒公(温微/温)伏
翼(平)青羊膽(平)蠐螬汁(微温/微寒)菟絲子
(平)石蟹(寒)丹砂(微寒)
　　　聲喑啞
菖蒲(温/平)石鍾乳(温)孔公孽(温)皂莢(温)
苦竹葉(大/寒)麻油(微/寒)通草(平利九竅/出聲臣)
　　　面皯皰
菟絲子(平)麝香(温)熊脂(微寒/微温)女萎(平)
藁本(温微/寒)木蘭(寒)栀子(寒大/寒)紫草
白瓜子(平/寒)蜂子(微寒/君)白斂(平主/光澤)白术
(温/君)山茱萸(平/臣)冬瓜子(平/寒)白僵蠶(平)
蜀葵花(平)白附子(平)
　　　髮秃落
桑上寄生(平)秦椒(温生温/熟寒)桑根白皮
麻子(平)桐葉(寒)猪膏(微/寒)雁肪(平)馬
鬐膏(平)松葉(温)棗根鷄肪(寒)荆子
(微寒温臣/蔓荆子也)
　　　滅瘢
鷹屎白(平)白僵蠶(平)衣魚(温)白附子
(平)蜜陀僧(平)
　　　金瘡
石膽(寒)薔薇(温微/寒)地榆(微/寒)艾葉(微/温)
王不留行(平)白頭翁(温)鈎樟根石灰
(温)狗頭骨(平)薤白(温主金瘡止痛/瘡中風水腫臣)車
前子(寒止/血)當歸(温/君)蘆竹籜(寒生/肉使)桑灰
湯(平/臣)蛇銜(微寒/臣)葛根(平/臣)水楊花(寒)
突厥白(寒)
　　　踒折
生鼠(微/温)生龜(平)生地黃(大/寒)烏雄鷄血
(平)烏鷄骨(平)李核人自然銅(平)木
鱉子(温)骨碎補(温)無名異(平)續斷(微/温)
(臣)
　　　瘀血
蒲黃(平)琥珀(平)羚羊角(寒微/寒)牛膝(平)
大黄(寒大/寒)乾地黄(寒)朴硝(寒大/寒)紫參
(寒微/寒)桃人(平)虎杖(微/温)茅根(寒)䗪蟲
(寒)虻蟲(微/寒)水蛭(平微/寒)蜚蠊(寒)天南
星鮑魚(温主/踒跌)飴糖(微温去/血病臣)神屋(平/血)
芍藥(微寒主/逐賊血)菴䕡子(微寒/臣)鹿茸(温主血/流在腹)
(臣)車前子(寒主瘀/血痛)牡丹(微寒主除/留血使)藕
汁(寒主/消血)天名精(地菘是/也寒)射干(微温主除/留血老血)
(使)
　　　火灼
柏白皮(微/寒)生胡麻(平)鹽(寒/臣)豆醬
井底泥(寒)醋(温)黃苓(平大/寒)牛膝
栀子(寒大/寒)

圖經衍義本草上卷四





圖經衍義本草上卷五競九
　　　　宋通直郎辨驗藥材寇宗奭編撰
　　　　宋太醫助教辨驗藥材許洪校正
　　序例
　　　癰疽
絡石(温)黄耆(微/温)白斂(平微/寒)烏喙(微/温)
通草(平)敗醬(平微/寒)白及(平微/寒)大黃(寒/大)
(寒)半夏(平生微/寒熟温)玄參(微/寒)薔蘼(微/寒)鹿
角(温微/温)蝦蟆(寒)土蜂子(平)伏龍肝(微/温)
甘蕉根(大/寒)礪石(火燒於苦酒中淬杵/破醋和貼之即消)烏
賊魚骨(微温/臣)鹿茸(温/臣)升麻(微寒貼/胃毒君)側
子(大熱主/癰腫)赤小豆(平主貼腫/易消臣)
　　　惡瘡
雄黄(平寒/大温)雌黄(平大/寒)粉錫(寒)石硫黄
(温大/熱)礬石(寒)松脂(温)蛇床子(平)地
榆(微/寒)水銀(寒)蛇銜(微/寒)白斂(平微/寒)漏
蘆(寒大/寒)蘗木(寒)占斯(温)雚菌(平微/温)
莽草(温)青葙子(微/寒)白及(平微/寒)楝實(寒)
及己(平)狼跋(寒)桐葉(寒)虎骨(平)猪
肚(微/温)䕡茹(寒微/寒)藜蘆(寒微/寒)石灰(温)
狸骨(温)鐵漿(平)野駝脂苦參(寒主諸/惡瘡軟)
(癤/君)白石脂(平主/疽痔)蘩蔞(平主積年/惡瘡臣)藁本
(温/臣)菖蒲(温主風/瘙君)槲皮(平/臣)艾葉(微温苦/酒煎主)
(除癬及下/部瘡臣)柳華(寒主馬疥惡瘡/煮洗立差使)葵根(寒/君)
五加皮(微寒/使)梓葉(微寒/使)苧根(寒主小兒/赤丹使)
穀葉(平洗之令/生肉臣)萹竹(平主浸淫/疥惡瘡使)天麻(平/臣)
紫草(寒主小兒/面上瘡使)孔公孽(温主男女/陰蝕瘡臣)馬鞭
草(平主下/部瘡臣)
　　　漆瘡
蟹(寒)茱萸皮(温大/熱)苦芙(微/寒)雞子白(微/寒)
鼠查(微/温)井中苔萍(大/寒)秫米(微/寒)杉材(微/温)
石蟹(寒)漆姑葉(微/寒)芒硝(大寒傅/漆瘡君)黄櫨
木(寒)
　　　癭瘤
小麥(微/寒)海藻(寒)昆布(寒)文蛤(平)半
夏(平生微/寒熟温)貝母(平微/寒)通草(平)松蘿平
連翹(平)白頭翁(温)海蛤(平)生薑(微/温)
玄參(微寒主散頸/下腫核臣)杜蘅(温/臣)
　　　瘻瘡
雄黄(平寒/大温)譽石(大熱生/温熟熱)常山(寒微/寒)狼
毒(平)側子(大/熱)連翹(平)昆布(寒)狸骨
(温)王不留行(平)斑猫(寒)地膽(寒)鱉
甲(平)蟾蜍(寒/臣)附子(大熱/使)漏蘆(寒主/諸瘻)
白礬(寒主瘻惡/瘡瘰癧使)雌黄(平主瘻疽/惡瘡臣)車前子
(寒)蛇銜(微寒/臣)蝦蟆(寒)
　　　五痔
白桐葉(寒)萹蓄(平)猬皮(平)猪懸蹄(平)
黄耆(微/温)五靈脂(温)五倍子(平)龜甲(平/主)
(五痔/臣)赤石脂(大温/君)檗木(寒主/腸痔)榧子(平/臣)
槐子(寒/君)蛇蜕(平)臘月鴝鵒(平作屑/主五痔)鱉
甲(平主五/痔臣)腐木襦(寒/臣)竹茹(微寒/臣)葈耳
(微寒/臣)槲脉(平燒作/散主痔)槐鵝(微/温)柏葉(平)
艾葉(微/温)
　　　脱肛
鱉頭(平)卷柏(温平/微寒)鐵精(微/温)東壁土(平)
蝸牛(寒)生鐵(微/寒)
　　　𧏾
青葙子(微/寒)苦參(寒)蚺蛇膽(寒)蝮蛇膽
(微/寒)大蒜(温)戎鹽(寒)艾葉煎(微温/臣)馬
鞭草(平)
　　　蛔蟲
薏苡根(微/寒)雚菌(平微/温)乾漆(温)楝根(微/寒)
茱萸根(温大/熱)艾葉(微/温)石榴根(平/使)檳榔
(温/君)鶴蝨(平)龍膽(寒大/寒)
　　　寸白
檳榔(温)蕪荑(平)貫衆(微/寒)狼牙(寒)雷
丸(寒微/寒)青葙子(微/寒)橘皮(温)茱萸根(温/大)
(熱)石榴根(平)榧子(平)桑根白皮(寒/臣)
　　　虚勞
丹砂(微/寒)空青(寒大/寒)石鍾乳(温)紫石英
(温)白石英(微/温)磁石(寒)龍骨(平微/寒)茯
苓(平)黄耆(微/温)乾地黄(寒)茯神(平)天
門冬(平大/寒)署預(温/平)石斛(平)沙參(微/寒)
人參(微寒/微温)玄參(微/寒)五味子(温)肉蓯蓉
(微/温)續斷(微/温)澤瀉(寒)牡丹(寒微/寒)芍藥
(平微/寒)牡桂(温)遠志(温)當歸(温大/温)牡
蠣(平微/寒)五加皮(温微/寒)白棘(寒)覆盆子
(平)巴戟天(微/温)牛膝(平)杜仲(平/温)柏實
(平)桑螵蛸(平)石龍芮(平)石南(平)桑
根白皮(寒)地膚子(寒)車前子(寒)麥門
冬(平微/寒)乾漆(温)菟絲子(平)蛇床子(平)
枸杞子(微/寒)大棗(平)枸杞根(大/寒)麻子(平)
胡麻(平)葛根(平)補骨脂(大/温)黄雌鷄(平/臣)
甘草(平補益五臓下氣/長肌肉制諸藥君)萎蕤(平補不足除/虚勞客熱頭)
(痛/君)甘菊(平補中益/五臓君)紫苑(温主勞/氣臣)狗脊
(平補益/丈夫臣)藕實(寒補中/養氣君)蜂子(微寒補/虚冷君)蕪
菁蘆菔(温益五臓/輕身君)赤石脂(大温/君)薔薇(微/寒)
(君)雲母(平主氣/益精君)枳實(微寒主虚/羸少氣君)防葵
(寒/君)
　　　陰痿
白石英(微/温)陽起石(微/温)巴戟天(微/温)肉蓯
蓉(微/温)五味子(温)蛇床子(平)地膚子(寒)
鐵精(微/温)白馬莖(平)菟絲子(平)原蠶蛾
(熱)狗陰莖(平)雀卵(温)樗鷄(平/使)五加
皮(微寒主陰/痿下濕使)覆盆子(平長/陰臣)牛膝(平主陰/濕君)
石南(平/使)白及(微寒主/陰痿使)小豆花(平主陰痿/不起使)
山茱萸(平微/温)天雄(温大/温)
　　　陰㿉
海藻(寒)鐵精(微/温)狸陰莖(温)狐陰莖(微/寒)
蜘蛛(微/寒)蒺藜(温微/寒)鼠陰(平)蝦蟆衣(寒/主)
(陰/腫)地膚子(寒)槐皮(煮汁主/陰腫)
　　　囊濕
五加皮(温微/寒)槐枝(作槐/皮)蘗木(寒)虎掌
(微/温)菴䕡子(微寒/微温)蛇床子(平)牡礪(平微/寒)
　　　泄精
韭子(温)白龍骨(平微/寒)鹿茸(温微/温)牡蠣
(平微/寒)桑螵蛸(平)車前子葉(寒)澤瀉(寒)
石榴皮(平)獐骨(微/温)五味子(温主/泄精)棘刺
(寒)薰草(平/臣)石斛(平/君)鍾乳(温/臣)菟絲子
(平主精/自出君)麥門冬(微寒/臣)
　　　好眠
通草(平)孔公孽(温)馬頭骨(微/寒)牡鼠目
(平)茶茗(微/寒)沙參(微/寒)
　　　不得眠
酸棗人(平)榆葉(平)細辛(温)沙參(微寒/臣)
乳香(温)
　　　腰痛
杜仲(平/温)萆薢狗脊(平微/温)梅實(平)
鱉甲(平)五加皮(温微/寒)菝葜(平/温)爵床(寒)
木鱉子(温)牡丹(微寒/使)石斛(平/君)附子(大/熱)
(使)鹿角膠牛膝(平)鹿茸(温微/温)烏喙
(微/温)續斷(微/温)
　　　婦人崩中
石膽(寒)禹餘糧(寒/平)赤石脂(大/温)代赭(寒)
牡蠣(平微/寒)龍骨(平微/寒)蒲黄(平)白僵蠶
(平)牛角鰓(温)烏賊魚骨(微/温)紫葳(微/寒)
桑耳(平)生地黃(大/寒)檗木(寒)白茅根(寒)
艾葉(微/温)鮀甲(微/温)鱉甲(平)馬蹄(平)白
膠(平/温)丹雄鷄(微温/微寒)阿膠(平微/温)鬼箭(寒)
鹿茸(微/温)大小薊根(温)馬通(微/温)伏龍肝
(微/温)乾地黄(寒)柏葉(微温酒漬主吐血/及崩中赤白君)
地榆(微寒主漏/下赤血)續斷(温/臣)淡竹茹(微/寒)猬
皮(平/臣)飴糖(微温/臣)白芷(温主漏下/赤白臣)
　　　經閉
鼠婦(微温/微寒)䗪蟲(寒)虻蟲(微/寒)水蛭(平微/寒)
蠐螬(微温/微寒)桃人(平)狸陰莖(温)土瓜根
(寒)牡丹(微/寒)牛膝(平)占斯(温)虎杖(微/温)
陽起石(微/温)桃毛(平)白堊(温)銅鏡鼻(平)
白茅根(寒主/血閉)射干(微温/使)卷柏(温/臣)生地
黃(大寒/君)乾漆(温治血/閉臣)鬼箭(寒破陳/血使)菴
䕡子(微寒/臣)朴硝(大寒/君)大黃(大寒治月/後不通使)
　　　無子
紫石英(温)石鍾乳(温)陽起石(微/温)紫葳
(微/寒)桑螵蛸(平)艾葉(微/温)秦皮(微寒/大寒)卷
柏(温平/微寒)列當(温)覆盆子(平/臣)白膠(温)
白薇(大寒/臣)
　　　安胎
紫葳(微/寒)白膠(平/温)桑上寄生(平)鯉魚(寒)
烏雌鷄(温)葱白(平)阿膠(平微/温)生地黄
(大/寒)猪苓(平)艾葉(微/温)
　　　墮胎
雄黄(平寒/大温)雌黄(平大/寒)水銀(寒)粉錫(寒)
朴硝(寒大/寒)飛生蟲(平)溲䟽(寒微/寒)大戟
(寒大/寒)巴豆(温生温/熟寒)野葛(温)牛黄(平)
藜蘆(寒微/寒)牡丹(寒微/寒)牛膝(平)桂心(大/熱)
皂莢(温)䕡茹(寒微/寒)躑躅(温)鬼箭(寒)
槐子(寒)薏苡人(微/寒)矍麥(寒)附子(温大/熱)
天雄(温大/温)烏頭(温大/熱)烏喙(微/温)側子(大/熱)
蜈蚣(温)蛇膽(寒)斑猫(寒)芫青(微/温)亭
長(微/温)水蛭(平微/寒)虻蟲(微/寒)䗪蟲(寒)螻
蛄(寒)蠐螬(微温/微寒)猬皮(平)蜥蜴(寒)蛇
蜕(平)蟹爪(寒)芒硝(大/寒)欓根(大熱/使)菵
草(温/使)牽牛子(寒/使)半夏(生微寒/熟温)虎掌(温/微)
(寒)鬼臼代赭蚱蟬麝香(温)桃人
(平)蕘花(寒微/寒)狼牙(寒)生鼠(微/温)附子
(溫大/熱)蛇蛻(平)
　　　難産
槐子(寒)桂心(大/熱)滑石(寒大/寒)貝母(平微/寒)
蒺藜(温微/寒)皂莢(温)酸漿(平/寒)蚱蟬(寒)
螻蛄(寒)鼺鼠(微/温)生鼠肝(平)弓弩弦(平)
馬銜(平)敗醬(平微/寒)烏雄鷄冠血(温)榆
皮(平)蛇蜕(平)麻油(微寒治産難/胞不出君)澤瀉
(寒治胞/不出)牛膝(平)猪脂酒(各隨多少服/主産難衣不出)
陳薑(大/熱)飛生蟲(平)兔頭(平)海馬(寒)
伏龍肝(温)冬葵子
　　　産後病
乾地黄(寒)秦椒(温生温/熟寒)敗醬(平微/寒)澤
蘭(微/温)地榆(微/寒)大豆(平)大豆紫湯(温治中風惡血/産後不盡痛)
羖羊角(微寒燒灰酒服/主産後煩悶臣)羚羊角(微寒主産後/血悶證臣)小豆
散(平主産後血/不盡煩悶臣)三歲陳棗核(平燒灰治産/後腹痛使)
芍藥當歸紅藍花豉(寒)鹿角散(温)
　　　下乳汁
石鍾乳(温)漏蘆(寒大/寒)蠐螬(微温/小寒)栝樓
(寒)土瓜根(寒)狗四足(平)猪四足(小/寒)
葵子(寒)猪胰(平/臣)木通(平)
　　　中蠱
桔梗(微/温)鬼臼(温微/温)馬目毒公(微/温)犀角
(寒微/寒)斑猫(寒)芫青(微/温)亭長(微/温)射罔
(大/熱)鬼督郵(平)白蘘荷(微/温)敗鼓皮(平)
藍實(寒)赭魁(平/使)徐長卿(温/使)羖羊角(微/寒)
(臣)野葛(温/使)羖羊皮(平/使)獺肝(平/使)露蜂
房(平/使)雄黄(平/君)槲樹皮(平)
　　　岀汗
麻黃(温/臣)杏人(温/臣)棗葉(平/君)葱白(平/臣)石
膏(大寒/臣)貝母(微寒/臣)山茱萸(平/臣)葛根(平/臣)
乾薑(温大/熱)桂心(大/熱)附子(温大/熱)生薑(微/温)
薄荷(温)蜀椒(温大/熱)豉(寒)
　　　止汗
乾薑(大熱/臣)柏實(平/君)麻黄根并故竹扇末
(臣)白术(温/君)半夏(生微寒/熟温使)粢粉雜豆豉
熬末牡蠣(微/寒)雜杜仲(平)水服枳實
(寒微/寒)松蘿(平)麥麩
　　　驚悸心氣
人參(微温/君)茯苓(平/君)柏實(平/君)絡石(微寒/主大)
(驚入/腹君)沙參(微寒/君)羖羊角(微寒/臣)桔梗(微/温)
(君)龍膽(大寒主驚/傷五内君)小草(温/君)遠志(温/君)
銀屑(温/君)紫石英(温/君)
　　　肺痿
人參(微温治/肺痿君)天門冬(大寒治/肺氣君)茯苓(平/君)
蒺藜子(微寒治/肺痿臣)白石英(微温/君)薏苡人(微/寒)
(主/脚)麥門冬(微寒治/肺痿臣)
　　　下氣
麻黃(温/臣)杏人(温/臣)厚朴(温/臣)橘皮(温/臣)半
夏(生微寒/熟温使)白前(微温/臣)生薑(微温/臣)前胡
(微寒/臣)蘇子(温/臣)石硫黃(大寒/臣)白茅根(寒/臣)
蒺藜子(微寒/臣)李樹根白皮(大寒/使)
　　　蝕膿
䕡茹(寒)雄黄(平)桔梗(微/温)龍骨(微/寒)麝
香(温)白芷(温)大黄(大/寒)芍藥(微/寒)當歸
(温)藜蘆(寒)巴豆(温)地榆(微/寒)
　　　女人血閉腹痛
黄耆(微/温)芍藥(微/寒)紫參(寒)桃人(平)細
辛(温)紫石英(温)乾薑(大/熱)桂心(大/熱)茯
苓(平)
　　　女人血氣歷腰痛
澤蘭(微/温)當歸(温)甘草(平)細辛(温)柏
實(平)牡丹(微/寒)牡蠣(微/寒)
　　　女人腹堅脹
芍藥(微/寒)黄芩(大/寒)茯苓(平)
解百藥及金石等毒例
　　　蛇虺百蟲毒
雄黄巴豆麝香丹砂乾薑
　　　蜈蚣毒
桑汁及煮桑根汁
　　　踟蛛毒
藍青麝香
　　　蜂毒
蜂房藍青汁
　　　狗毒
杏人礬石韭根人屎汁
　　　惡氣瘴毒
犀角羚羊角雄黄麝香
　　　喉痹腫邪氣惡毒入腹
升麻犀角射干
　　　風腫毒腫
沉香木香薰陸香鷄舌香紫檀香
麝香
　　　百藥毒
甘草薺苨藍汁大小豆汁藍實
　　射罔毒
藍汁大小豆汁竹瀝大麻子汁六
畜血貝齒屑葍根屑蚯蚓屎藕芰
汁
　　　野葛毒
鷄子清葛根汁甘草汁鴨頭熱血
猪膏(若已死口噤者以大竹筒盛冷水注兩/脅及臍上暖輒易之口須臾開開則内)
(藥藥入口便活矣/用薺苨汁解之)
　　　斑猫芫青毒
猪膏大豆汁戎鹽藍汁巴豆(鹽湯/煮猪)
(膏)
　　　狼毒毒
杏人藍汁白斂鹽汁木占斯
　　　躑躅毒
栀子汁
　　　巴豆毒
煮黃連汁大豆汁生藿汁菖蒲屑汁
煮寒水石汁
　　　藜蘆毒
雄黄煮葱汁温湯
　　　雄黃毒
防己
　　　甘遂毒
大豆汁
　　　蜀椒毒
葵子汁桂汁枝汁人溺冷水土
漿食蒜(鷄毛燒吸烟/及水調服)
　　　半夏毒
生薑汁煮乾薑汁
　　　礜石毒
大豆汁白鵝膏
　　　芫花毒
防己防風甘草桂汁
　　　烏頭天雄附子毒
大豆汁遠志防風棗肌飴糖
　　　莨菪毒
薺苨甘草汁犀角蟹汁
　　　馬刀毒
清水
　　　大戟毒
菖蒲汁
　　　桔梗毒
白粥
　　　杏人毒
藍子汁
　　　諸菌毒
掘地作坑以水沃中攪令濁俄頃飲之(名曰/地漿)
　　　防葵毒
葵根汁(按防葵本經無毒試用亦無毒今用/葵根汁應是解狼毒浮者爾臣禹)
(錫等謹按蜀本云防葵傷火者/不可服令人恍惚故以解之)
　　　野芋毒
土漿人糞汁
　　　鷄子毒
淳醋
　　　鐵毒
磁石
　　　食諸肉馬肝漏脯中毒
生韭汁韭根燒末燒猪骨末頭垢(燒/犬)
(屎酒服豉/汁亦佳)
　　　食金銀毒
鷄子汁服水銀數兩即出水淋鷄屎汁
　　　食諸魚中毒
煮橘皮大豆汁馬鞭草汁生蘆葦根
汁大黃汁煮朴硝汁燒末鮫魚皮
　　　食蟹中毒
生藕汁煮乾蒜汁冬瓜汁(一云生紫蘇/汁藕屑及乾)
(蘇/汁)
　　　食諸菜毒
甘草貝齒胡粉(三種末水和服之/兒溺乳汁服二升佳)
　　　飲食中毒心煩滿
煮苦參汁飲之令吐出即止
　　　服石藥中毒
白鴨屎汁人參汁
　　　服藥過劑悶亂者
吞鷄子黃藍汁水和胡粉地漿蘘
荷汁粳米粉汁豉汁乾薑黄連屑
飴糖水和葛粉飲
　　　服藥食忌例
有术勿食桃李及雀肉胡荽大蒜青魚鮓等
有藜蘆勿食狸肉有黃連桔梗勿食猪肉
有地黃勿食蕪荑有細辛勿食生菜有
巴豆勿食蘆笋羹及野猪肉有半夏菖蒲
勿食飴糖及羊肉有甘草勿食菘菜(臣禹/錫等)
(謹按唐本并傷寒論/藥對又云勿食海藻)有牡丹勿食生胡荽
有商陸勿食犬肉有常山勿食生葱生菜
有鱉甲勿食莧菜有茯苓勿食醋物有
天門冬勿食鯉魚有空青朱砂勿食生血
物服藥不可多食生胡荽及蒜雜生菜又
不可食諸滑物果實等又不可多食肥猪犬
肉油膩肥羹魚膾腥臊等物服藥通忌見
死尸及産婦淹穢事
　　　凡藥不宜入湯酒者
朱砂(熟入/湯)雄黄雲母陽起石(入/酒)鍾
乳(入/酒)銀屑孔公孽(入/酒)礜石(入/酒)礬石
(入/酒)石硫黄(入/酒)銅鏡鼻白堊胡粉
鉛丹鹵鹽(入/酒)石灰(入/酒)藜灰
　　　右一十七種石類
野葛狼毒毒公鬼臼莽草巴豆
躑躅蒴藋(入/酒)皂莢(入/酒)雚菌藜蘆
䕡茹貫衆(入/酒)狼牙蕪荑雷丸鳶
尾蒺藜(入/酒)女苑葈耳紫葳(入/酒)薇
銜(入/酒)白及牡蒙飛廉蛇銜占斯
辛夷石南(入/酒)虎掌枳實虎杖(入酒/單浸)
蘆根羊桃(入/酒)麻勃苦瓠瓜蒂陟
厘雲實狼跋(入/酒)槐子(入/酒)地膚子
青葙子蛇床子(入/酒)茺蔚子菥蓂子
王不留行菟絲子(入/酒)
　　　右四十八種草木類
蜂子蜜蠟白馬莖狗陰莖雀卵
鷄子雄鵲伏翼鼠婦樗鷄螢火
蠮螉僵蠶蜈蚣蜥蜴斑猫芫菁
亭長地膽䖟蟲蜚蠊螻蛄馬刀
赭魁蝦蟆蝸牛生鼠生龜(入/酒)諸
鳥獸(入/酒)蟲魚膏骨髓膽血屎溺
　　　右二十九種蟲獸類
尋萬物之性皆有離合虎嘯風生龍吟雲起
磁石引針琥珀拾芥漆得蟹而散麻得漆而
涌桂得葱而軟樹得桂而枯戎鹽累卵獺膽
分杯其氣爽有相關感多如此類其理不可
得而思之至於諸藥尤能遞爲利害先聖既
明有所說何可不詳而避之時人爲方皆多
漏略若舊方已有此病亦應改除假如兩種
相當就其輕重擇而除之傷寒赤散吾常不
用藜蘆斷下黄連丸亦去其乾薑而施之無
不效何忽强以相憎苟令共事乎相反爲害
深於相惡相惡者謂彼雖惡我我無忿心猶
如牛黄惡龍骨而龍骨得牛黃更良此有以
制伏故也相反者則彼我交讎必不宜合今
畫家用雌黄胡粉相近使自黯妬粉得黄即
黑黃得粉亦變此蓋相反之證也藥理既昧
所以不效人多輕之今按方處治必恐卒難
尋究本草更復抄出其事在此覽略看之易
可知驗而本經有直云茱萸門冬者無以辨
山吴天麥之異咸宜各題其條又有亂誤處
譬如海蛤之與鮀甲畏惡正同又有諸芝使
署預署預復使紫芝計無應如此不知何者
是非亦且併記當更廣驗正之又神農本經
相使正各一種兼以藥對參之乃有兩三於
事亦無嫌其有云相得共療某病者既非妨
避之禁不復疏出
圖經衍義本草上卷五










