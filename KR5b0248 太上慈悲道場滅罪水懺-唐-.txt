#+TITLE: 太上慈悲道場滅罪水懺-唐-
#+DATE: 2018-05-12 10:21:47
#+SOURCE: github.com/kanripo/KR5b0248 master 1b1b28a1                
太上慈悲道場滅罪水懴卷上(中下/同卷)木十一
爾時元始天尊在大羅天上玉京金闕紫微
天臺大㑹羣仙敷揚妙法救度天人咸使悟
道不歷諸苦施大威力放大光明普照萬國
一切罪福俱在目前甚深微妙方便開度一
切地獄窮魂苦毒無量痛楚難言並蒙救拔
不溺沈淪咸得超度是時
元始慈尊慈悲廣演更開要道使過去未來
俱霑利益再吿左右侍眞曰人之禀生同資
一氣及乎誕育命係三元夭壽吉凶富貴貧
賤因縁罪福善惡生死各逐夙命根源悉有
報應隨其業力永不差殊如影隨形似聲應
谷毎年三元之日三元官屬與三界十方四
司五帝善惡童子一切靈官上朝
金闕元始御前考校男女生死之籍罪福因
縁及九幽地獄水府窮魂姓名業簿此時若
有善信男女能發自然道意建造紫微寳臺
玉京寳山樓閣臺榭百寳粧嚴香花供養燒
香行道吟詠洞章然燈放生歩虚法事布施
發願謝過上章大建齋醮䖍吿天地晝夜不
怠者吾當遣十方天尊眞人諸天神仙三界
四司救苦靈童下降人間齊到道場爲其滅
罪保佑生人使國土安寜男女歡泰衆善齊
降諸惡不生地獄苦魂一時解脫竟生天上
快樂無爲功德巍巍獲福無量慈尊言正月
十五日上元天官主録百司上詣天闕進呈
世人罪福之籍今日道場懴主某是故回向
上元天界一切高眞皈依皈神皈身皈命
大慈大悲無上天尊
　　至心朝禮玉淸元始天尊
　　至心朝禮福生無量天尊
　　至心朝禮消災解厄天尊
　　至心朝禮延壽益筭天尊
　　至心朝禮長生保命天尊
　　至心朝禮紫淸降福天尊
　　至心朝禮八卦護身天尊
　　至心朝禮九宫捍厄天尊
　　至心朝禮高眞妙果天尊
　　至心朝禮十方靈寳天尊
從此巳上禮念天尊聖號乞懴某自從無始
以來至於今日師資父母六親眷屬三業所
爲六根所造是故身貪細滑意起虚妄眼觀
惡色耳聽邪音鼻好惡香舌貪滋味心生嫉
妬口出穢言如是等罪無量無邊今日䖍誠
咸乞懴悔次復回向
上元天界一切高眞皈依皈神皈身皈命
大慈大悲無上天尊
　　至心朝禮靑靈始老天尊
　　至心朝禮丹靈眞老天尊
　　至心朝禮皓靈皇老天尊
　　至心朝禮五靈玄老天尊
　　至心朝禮玄靈元老天尊
　　至心朝禮嚴淨法惠天尊
　　至心朝禮應感威力天尊
　　至心朝禮無畏梵形天尊
　　至心朝禮大智惠海天尊
　　至心朝禮無量法藏天尊
從此巳上禮念天尊聖號乞懴某自從無始
以來至於今日師資父母六親眷屬無量無
邊殺生之罪或殺猪羊牛馬雞犬鵝鴨或殺
飛禽走獸水族魚鱗蠢動含靈一切物命或
扶持疾病淫祀鬼神殺害衆生或遊獵好戯
耕田掘地養蠶煑繭放火放水燒糞掃地殺
害衆生或飲酒食肉或作醬鮓焚樵露燈熱
湯潑地殺害衆生或生分子母斷其胎育或
殺胎𡖉或殺衆生命無頭數或殺債主冤家
四方良善或因爭競欺妬攘取劫奪殺害或
因征戰讒侫方便殺害或用邪教埋名釘字
呪詛殺害或爲官法枉殺人命或圖他財寳
證人入死或奪人妻子爭人夫婿遂成殺害
或對
天地日月虚空廟社之所殺害或上引祖先
以爲盟誓殺害或男婚女嫁吉凶聚㑹生男
誕女接奉親朋非時作樂躭色好淫眠花卧
桞殺害無數逐使怨氣遍滿虚空如是殺害
等罪無量無邊今日䖍誠咸乞懴悔次復回
向上元天界一切高眞皈依皈神皈身皈命
大慈大悲無上天尊
　　至心朝禮大慈萬善天尊
　　至心朝禮玄微自在天尊
　　至心朝禮無邊明覺天尊
　　至心朝禮慈和妙寳天尊
　　至心朝禮端嚴威力天尊
　　至心朝禮昭明上照天尊
　　至心朝禮法橋大度天尊
　　至心朝禮弘通保命天尊
　　至心朝禮開顯妙門天尊
　　至心朝禮護魂慈救天尊
從此巳上禮念天尊聖號乞懴某自從無始
以來至於今日七祖九玄師資父母存亡二
世一切眷屬無量偷盗之罪或偷盗天尊形
像三寳種種財物或偷盗慈親種種財物或
偷盗富貴貧賤種種財物或偷盗國家庫藏
輸貢科歛官錢財物或偷盗妻妾男女良賤
財物如是偷盗等罪無量無邊今日䖍誠咸
乞懴悔次復回向
上元天界一切高眞皈依皈神皈身皈命
大慈大悲無上天尊
　　至心朝禮流光法喜天尊
　　至心朝禮威聖化凢天尊
　　至心朝禮洞靈慈念天尊
　　至心朝禮慈惠縁成天尊
　　至心朝禮増益聖智天尊
　　至心朝禮功德嚴淨天尊
　　至心朝禮混成長樂天尊
　　至心朝禮寳光善寂天尊
　　至心朝禮相光自在天尊
　　至心朝禮金眞度命天尊
從此巳上禮念天尊聖號乞懴某自從無始
以來至於今日存亡二世一切眷屬無量婬
慾之罪或不避虚空日月星辰之下行諸婬
慾或不避井竈門戸社廟官觀聖跡之所行
諸婬慾或六親通同行諸婬慾或婬犯骨肉
或染汚出家欺凌貞潔捉人殘害奪人恩愛
行諸婬慾或不顧老少穢亂羇迷愚癡不返
如是邪婬愛慾等罪無量無邊今日䖍誠咸
乞懴悔次復回向
上元天界一切高眞皈依皈神皈身皈命
大慈大悲無上天尊
　　至心朝禮淸微天帝天尊
　　至心朝禮禹餘天帝天尊
　　至心朝禮大赤天帝天尊
　　至心朝禮金惠玄通天尊
　　至心朝禮垂慈溥濟天尊
　　至心朝禮洞暢高玄天尊
　　至心朝禮長生萬善天尊
　　至心朝禮眞遊高上天尊
　　至心朝禮法流逺洽天尊
　　至心朝禮高德寳藏天尊
從此巳上禮念天尊聖號乞懴某自從無始
以來至於今日七祖九玄師資父母存亡二
世一切眷屬傏𠊲上眞之罪或不敬上天日
月星辰之罪或不畏風雨雲霞雷電或瞻對
北斗不避諸天赤身裸體大小便利披頭飲
食涕吐穢言戲笑哭泣種種乖非如是觸犯
等罪無量無邊今日䖍誠咸乞懴悔次復回
向上元天界一切高眞皈依皈神皈身皈命
大慈大悲無上天尊
　　至心朝禮凝常轉命天尊
　　至心朝禮玄德定願天尊
　　至心朝禮緫眞應見天尊
　　至心朝禮妙成圎行天尊
　　至心朝禮龍德威嚴天尊
　　至心朝禮高玄太素天尊
　　至心朝禮靈眞大帝天尊
　　至心朝禮金資妙相天尊
　　至心朝禮開明指要天尊
　　至心朝禮無上最勝天尊
從此巳上禮念天尊聖號乞懴某身中所爲
種種業障伏乞
無極大道太上三尊五老高眞十華上帝日
月星宿璇璣玉衡八十一天三十二帝三官
九府四司三界魔王飛天大聖未來仙宰巳
徃眞官大慈大悲普濟普度恩波滌罪惠澤
除冤五道停酸三元集福功滿德就與道合
眞一切有情齊登道岸
無上虚皇證眞三寳


太上慈悲道場滅罪水懴卷上
太上慈悲道場滅罪水懴卷中
爾時慈尊言七月十五日中元
地官主録百司上詣
天闕進呈世人罪福之籍今日道場懴主某
是故回向
中元地界一切聖哲皈依皈神皈身皈命
大慈大悲無上天尊
　　至心朝禮上淸靈寳天尊
　　至心朝禮九幽拔罪天尊
　　至心朝禮高上通明天尊
　　至心朝禮空惠凝常天尊
　　至心朝禮方便善救天尊
　　至心朝禮通眞感應天尊
　　至心朝禮衆善惠施天尊
　　至心朝禮和光忍辱天尊
　　至心朝禮凝神玄覺天尊
　　至心朝禮轉輪運行天尊
從此巳上禮念天尊聖號乞懴某自從無始
以來至於今日師資父母存亡眷屬無量慳
貪愛悋之罪或見人教化作善建功或見貧
窮疾病不能减割方便扶持種種不能布施
慳貪等罪無量無邊今日䖍誠咸乞懴悔次
復回向
中元地界一切眞聖皈依皈神皈身皈命
大慈大悲無上天尊
　　至心朝禮大慈無我天尊
　　至心朝禮運化微明天尊
　　至心朝禮靈通品量天尊
　　至心朝禮大惠衆善天尊
　　至心朝禮海量無涯天尊
　　至心朝禮興國太平天尊
　　至心朝禮光妙高玄天尊
　　至心朝禮常住虚極天尊
　　至心朝禮玄微德本天尊
　　至心朝禮輝靈度命天尊
從此巳上禮念天尊聖號乞懴某自從無始
以來至於今日師資父母六親存殁無量無
邊嗔怒之罪或嗔怒天尊經法法師道士或
嗔怒帝王官宰父母骨肉或嗔怒道埸法席
作諸功德或嗔怒隂陽風雨寒暑或嗔怒虚
空日月星宿尊聖或嗔怒正直鬼神過徃賢
聖或嗔怒春夏秋冬晝夜長短或嗔怒士農
工商鰥寡孤獨囚徒禁役貧苦老病或嗔怒
門朋志友妻子奴婢或嗔怒牛馬六畜飛禽
走獸一切物命如是嗔怒等罪無量無邊今
日䖍誠咸乞懴悔次復回向
中元地界一切聖哲皈依皈神皈身皈命
大慈大悲無上天尊
　　至心朝禮㑹善開宗天尊
　　至心朝禮妙空眞相天尊
　　至心朝禮舍弘品量天尊
　　至心朝禮智藏微達天尊
　　至心朝禮恵解空寂天尊
　　至心朝禮普照微玄天尊
　　至心朝禮法空虚凝天尊
　　至心朝禮天寳自在天尊
　　至心朝禮平等善應天尊
　　至心朝禮光明濟物天尊
徙此巳上禮念天尊聖號乞懴某自從無始
以來至於今日六親眷屬存亡二世有無量
無邊不信善惡因縁愚癡執見或於三寳之
前常行愚癡或於帝王官宰之前常行愚癡
或於父毋骨肉之前常行愚癡或於人物所
處之前常行愚癡如是愚癡等罪無量無邊
今日䖍誠咸乞懴悔次復回向
中元地界一切聖哲皈依皈神皈身皈命
大慈大悲無上天尊
　　至心朝禮淸微通悟天尊
　　至心朝禮大明空界天尊
　　至心朝禮高淸妙惠天尊
　　至心朝禮開縁普救天尊
　　至心朝禮光明萬變天尊
　　至心朝禮紫虚玄聖天尊
　　至心朝禮飛空智聖天尊
　　至心朝禮梵寳太虚天尊
　　至心朝禮元靈等觀天尊
　　至心朝禮海空辨惠天尊
從此巳上禮念天尊聖號乞懴某自從無始
以來至於今日師資父母六親骨肉無量無
邊綺言妄語之罪或背前面後口是心非或
向此說彼或向彼說此離人骨肉或破人良
友或不思已過不察情由論人是非說人長
短不識人義掩善揚惡訕謗君王父母平薄
師資尊長破壞忠良埋没勝已讃詠邪音誹
謗正教如是綺言妄語兩舌等罪無量無邊
今日䖍誠咸乞懴悔次復回向
中元地界一切聖賢皈依皈神皈身皈命
大慈大悲無上天尊
　　至心朝禮尊勝妙果天尊
　　至心朝禮善願普因天尊
　　至心朝禮希微威德天尊
　　至心朝禮慈悲護度天尊
　　至心朝禮端靖梵行天尊
　　至心朝禮善成淸淨天尊
　　至心朝禮仙靈正行天尊
　　至心朝禮慈施興善天尊
　　至心朝禮威力難思天尊
　　至心朝禮隨縁應化天尊
從此巳上禮念天尊聖號乞懴某自從無始
以來至於今日師資父母六親眷屬無量無
邊罵詈之罪或罵詈天尊大道之罪或罵詈
經法法師之罪或罵詈國王官宰之罪或罵
詈知識朋友之罪或罵詈妻妾男女之罪或
罵詈六親眷屬之罪或罵詈根相不全六疾
百病之罪或罵詈貧窮老小鰥寡孤獨奴婢
下賤之罪或罵詈天地日月星辰風雨雲霞
虹霓雷電之罪或罵詈晝夜長短冬寒夏熱
四時八節霜雪氣候之罪或罵詈正直鬼神
蟲蝗水旱之罪或罵詈五穀百果絲麻布絹
之罪或罵詈牛馬六畜飛禽走獸蠢動之𩔖
或囚禁罪人愚癡良善如是言詞麤獷呼天
呌地牽引鬼神毀罵等罪無量無邊今日䖍
誠咸乞懴悔次復回向
中元地界一切聖哲皈依皈神皈身皈命
大慈大悲無上天尊
　　至心朝禮香林定想天尊
　　至心朝禮無爲普濟天尊
　　至心朝禮保命上生天尊
　　至心朝禮至德無礙天尊
　　至心朝禮平等救苦天尊
　　至心朝禮演聖開元天尊
　　至心朝禮六通證悟天尊
　　至心朝禮分形通德天尊
　　至心朝禮寳頂大成天尊
　　至心朝禮至眞幽寂天尊
從此巳上禮念天尊聖號乞懴某身中種種
罪業伏乞
九淸三洞慈尊五老十華大道皇皇上帝列
列高眞九帝仙官十宫眞宰三元大帝五嶽
尊神福地洞天酆都岱嶽四司曹吏九府朝
班物外羣仙壷中衆聖洪恩普洽惠澤滂流
釋解塵愆消除世厄哀矜庶品開度幽冥世
世生生咸躋
大道
太上慈悲道場滅罪水懴卷中





太上慈悲道場滅罪水懴卷下
爾時慈尊言十月十五日下元
水官主録百司上詣
天闕進呈世人罪福之籍今日道場懴主某
是故回向
下元水界一切仙哲皈依皈神皈身皈命
大慈大悲無上天尊
　　至心朝禮太清道德天尊
　　至心朝禮應見常容天尊
　　至心朝禮妙保上眞天尊
　　至心朝禮還魂起死天尊
　　至心朝禮威權自在天尊
　　至心朝禮安鎭含識天尊
　　至心朝禮壽命無窮天尊
　　至心朝禮常善救物天尊
　　至心朝禮含弘德化天尊
　　至心朝禮發生萬物天尊
從此巳上禮念天尊聖號乞懴某自從無始
以來至於今日師資父母六親眷屬無量無
邊障礙人間種種之罪又復行商坐賈買賣
博貨邸舎交易升斗秤尺分毫銖兩之上有
諸増損瞞昧於人或將麤易好以短換長虧
筭人物穿破墻壁劫掠竊盗或塞斷道路抵
諱債負或放財本與人過分取利或假託非
術脫人財物或妬人聦明富貴恃官協勢告
人長短或暗施弓箭不合神明或飲酒食肉
五辛三厭穢慢功德或爲官爲吏治事不公
或居上不恭爲下不敬朝廷無爵郷黨無齒
如是等罪無量無邊今日䖍誠咸乞懴悔次
復回向
下元水界一切仙哲皈依皈神皈身皈命
大慈大悲無上天尊
　　至心朝禮演法混成天尊
　　至心朝禮法澤流布天尊
　　至心朝禮積功成聖天尊
　　至心朝禮凝神照境天尊
　　至心朝禮和神利物天尊
　　至心朝禮妙解羅網天尊
　　至心朝禮功行圎滿天尊
　　至心朝禮還功報德天尊
　　至心朝禮隱跡全道天尊
　　至心朝禮紫霞浮蓋天尊
從此巳上禮念天尊聖號乞懴悔某目從無
始以來至於今日父母師資存亡二世道俗
兩門一切眷屬或浮好三寳執心不專或負
背師資違盟負約或不忠國主不順時機不
崇大道輕欺教法或穢汚江河撈摝百川取
諸魚鱗將充口味或不生慚愧輕賤衣食抛
撒五穀咒詛牛馬損害蠶蛾不惜農桑或見
利忘義不廉不恥喜新棄舊知恩不報如是
等罪無量無邊今日䖍誠咸乞懴悔次復回
向下元水界一切仙聖皈依皈神皈身皈命
大慈大悲無上天尊
　　至心朝禮尊妙無雙天尊
　　至心朝禮玉京垂惠天尊
　　至心朝禮寳度應權天尊
　　至心朝禮太微光梵天尊
　　至心朝禮眞相滿足天尊
　　至心朝禮尊勝無爲天尊
　　至心朝禮沖和淨樂天尊
　　至心朝禮寂然無碍天尊
　　至心朝禮幽源不測天尊
　　至心朝禮黙念無爲天尊
從此巳上禮念天尊聖號乞懴某自從無始
以來至於今日存亡二世道俗兩門不思父
母劬勞養育不報十月懷躭三年乳哺回乾
就濕嚥苦吐甘洗浣提撕憂愛重恩返生五
逆不孝重罪或爲男爲女爲氣爲財殢酒迷
花爲冤結咒連累父母怨氣無邊或造宅剏
墳犯多禁忌罪盈惡貫是致流殃或報在冢
訟徴呼先亡句連或報在命運衰危惡星行
度見世創爲種種花報地獄則爲種種果報
慈尊言如此生身果報皆因前世犯於罪業
死經地獄及至來生受報六道輪廻無有休
息今日䖍誠咸乞懴悔次復回向
下元水界一切仙哲皈依皈神皈身皈命
大慈大悲無上天尊
　　至心朝禮功業無邊天尊
　　至心朝禮法雨霶𩃱天尊
　　至心朝禮廣大圎滿天尊
　　至心朝禮哀悲衆苦天尊
　　至心朝禮凝空法藏天尊
　　至心朝禮無碍惠王天尊
　　至心朝禮隨縁應化天尊
　　至心朝禮洞明世界天尊
　　至心朝禮應變無常天尊
　　至心朝禮弘慈大量天尊
從此巳上禮念天尊聖號乞懴某自從無始
以來至於今日種種罪業
爾時慈尊復言吾見下土兆民多有凶禍邪
鬼所害可爲先亡祖考父母尊親五臘之日
是天地開赦冝建齋醮行道禮懴上章救拔
先亡咸得超度正月一日天臘之日五帝神
仙集於青天安寳華林靑龍闕中校定世人
罪福之籍五月五日地臘之日五帝神仙集
於丹天梵寳昌陽丹臺闕中校定世人罪福
之籍七月七日道德臘之日五帝神仙集於
素天金門素靈闕中校定世人罪福之籍十
月一日民歳臘之日五帝神仙集於玄天洞
隂黒靈闕中校定世人罪福之籍十二月遇
臘是王侯臘之日五帝神仙集於玄都玉京
元靈戊巳金闕元始八景殿中校定世人罪
福之籍此日皆是合攢之日定吉凶生死簿
籍皆是生人九祖父母幽獄鬼魂此日爲酆
都北帝引出責問久處隂司年代積逺罪結
釁由端及子孫姓名墳墓所在如積劫未有
追贖因此日延累生人引問子孫親姻九族
姓名爲生人罪狀積釁幽都九族延滅此日
可爲亡故父母上表謝罪懴悔追拔皆令亡
人一一得之常日祭祀不可得達蓋爲酆都
幽深難爲通徹沐賴眞猷皆得宿愆解釋幽
司不欲久滯死魂久滯則天曹責及幽司官
吏亦責及生人轉福爲禍災難自此而生若
有至孝男女此日修奉齋醮則黒籍除名皆
得超度今日道場懴主某是故回向
下元水界一切仙哲皈依皈神皈身皈命
大慈大悲無上天尊
　　至心朝禮赴感隨縁天尊
　　至心朝禮梵行修功天尊
　　至心朝禮洞鑒無碍天尊
　　至心朝禮赴難垂恩天尊
　　至心朝禮日月光明天尊
　　至心朝禮無滯着相天尊
　　至心朝禮無方化度天尊
　　至心朝禮常慈愛憐天尊
　　至心朝禮無量法身天尊
　　至心朝禮周應法身天尊
從此巳上禮念天尊聖號乞懴某自從無始
以來至於今日六親眷屬存亡二世輪廻六
道因縁四生捨身不閑不歇優饒三業恣縱
六情殺盗邪淫貪癡嗔怒惡口兩舌妄言綺
語不信因縁不行方便辜天負地破齋犯戒
情故外人返謀師父爲冤結咒引鬼牽神不
念四生豈思一息種種爲報念念成非緫在
身中無由雪釋或墮地獄或爲畜生不值
聖文何能超度如是等罪無量無邊今日䖍
誠咸乞懴悔次復回向
下元水界一切仙哲皈依皈神皈身皈命
大慈大悲無上天尊
　　至心朝禮玉寳皇上天尊
　　至心朝禮玄眞萬福天尊
　　至心朝禮太妙至極天尊
　　至心朝禮玄上玉宸天尊
　　至心朝禮度仙上聖天尊
　　至心朝禮好生度命天尊
　　至心朝禮太靈虚皇天尊
　　至心朝禮無量太華天尊
　　至心朝禮玉虚明皇天尊
　　至心朝禮眞皇洞神天尊
從此巳上禮念天尊聖號乞懴某種種罪業
伏乞
三境慈尊十方至聖三元大帝五老高眞一
百二十曹七十二府四司五帝八海九江十
二河源一切仙哲普開救度大設慈悲垂大
法雲散大法雨消除熱惱洗滌愆非頓爾清
涼了然雲淨見存積慶巳徃超昇國安民豐
歡樂太平功滿德就生生悟道世世聞經一
切有情咸躋道岸

太上慈悲道場滅罪水懴卷下
