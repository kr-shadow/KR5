#+TITLE: 高上大洞文昌司祿紫陽寶籙--
#+DATE: 2016-06-11 12:27:20
#+SOURCE: github.com/kanripo/KR5g0023 master 6971e1cc                
高上大洞文昌司禄紫陽寳籙卷上物二
某貫居住奉
道信士某詞稱本命某年某月某日某時建
生上屬
北斗某星君王照即日虔誠恭詣
度師教主天師大眞人門下拜受
高上大洞文昌司禄紫陽寳籙一部皈身佩
奉誓以欽崇
正教律己修身增益才華開明鑒識斷除魔
障斥逐邪妖顯擢
科名進登禄位受佩之後不敢輕泄
玄文怨咎
道師如負盟言一依
文昌上宫科法律令

















　　文昌九天開化品
爾時
九天開化主宰澄眞正觀寳光天尊於重光
赤奮若之歲日躔鶉尾月望東壁之辰降于
蜀都寳屏山中和誠應之樓玄會玉虚之壇
告鸞府侍仙眞人劉安勝曰吾昔奉
上帝玉敕職掌桂籍興文儒而擢貴品進賢
德而佐
明時故得掌隸天曹秩專司禄校録地府位
司定貴詮量水府職在進賢應三府選舉吾
緫隸焉其選舉之歲吾同
三元三官五方五帝三辰五斗列曜衆星參
統三微研較氣運敕天曹定命定貴都司天
府岱嶽地府北酆水府扶桑帝君集會
九天開化文昌大都督府考定九州分野合
陞選擢魁名品籙三禄三貴三賢高下仍較
其祖宗父母族屬己身世代歷劫有無大功
隂隲孝行及有無積釁冤債結惡遺殃譴罪
塚訟咒詛業根苦本魔基并五行命運所得
定方數算悉皆注定若世代有大功隂隲孝
行德基豐厚雖命運衰蹇以功行勝之即與
添禄加年陞入貴選進登禄籍若功隆德厚
而寃債殃訟未息者則先令注禄入品名登
賢籍俟福盛罪滅方得受禄若命運合得名
秩克貴食禄而無隂德大功忠孝百行者即
當退禄削貴落籍銷名以俟建乃立德積善
集慶方與注入貴籍增禄成名其或文儒賢
士知命悔過進德修業運氣貴而隂功微業
縁縳而寃債累鬼邪窒其進取妖魔障其靈
鑒者吾當授以
文昌上宫大洞寳籙消諸魔障啓沃身心此
文昔祕於元始玉清聖境浩劫天宫金闕玉
房雲錦之囊授之於
玉宸大道君
太上老君授受於
紫微帝君暨太一元君次傳於聖祖軒皇嗣
於帝堯大舜神禹禹授於劉月月授於王經
經授於彭太極太極授於鄧元元授於劉誼
誼授於劉洞眞洞眞授於王遠遠授於彭曉
曉授劉希岳希岳授於蘭公翹公翹授於彭
德直由是萬聖千眞皆獲受度宿縁積慶者
求師傳受必當誠恪投陳遵依科格金繒法
信以固約盟其授籙之師必經佩持
三洞四輔九天金籙之人方可依科付度如
德秩尚微功勳未著不可妄稱師範輕泄靈
文持受此籙依按修行可以解累世冤結可
以止塚訟宿殃斷絶惡業地根摧伏魔基苦
本奪靈鑒之神潜匿晦文業之鬼遁逃亂性
之妖滅形障貴之邪挫首若命運凶衰定分
卑淺得此祕文敬而勿怠精勤香火存念經
訣上消天災下禳地禍增延禄筭斷絶邪魔
神性清明文華秀發若命運未貴文業未舒
遵奉寳籙依按修持惟務濟人馘毒治病救
及三百六十人者積成大功高陞禄秩注入
貴品進在賢籍當輔佐
明時得爲至貴之臣禄及子孫光榮族屬若
能修持經籙中妙行法門常令身心清淨神
炁精明年齒既高當得太隂鍊形得尸解之
道不墮輪轉昇入仙都位爲眞人凡清信之
士受吾籙者吾即奏上
玉帝金闕注録三元曹府禄貴賢籍使其身
心究竟不昧應入貴籍輔佐
明時所有
九天較定天曹地府水府三禄三貴三賢科
品宣傳于後
　　上元天曹嶽府司禄分一科三品
　　　一司　天禄科
　上品紫微天官　中品太微斗官
　下品少微星官
　　　二司　人禄科
　上品王公𡖖侯爵　中品方伯監牧爵
　下品百官散秩爵
　　　三司　幽禄科
　上品嶽府官僚　中品酆都官僚
　下品扶桑官僚
　中元地府酆都定貴分三科三品
　　　一司　上貴科
　孝行上品　守節中品隂德下品
　　　二司　中貴科
　仁慈上品　廉義中品德行下品
　　　三司　下貴科
　賢達上品　祖德中品文學下品
　　下元水府扶桑進賢分三科三品
　　　一司　上賢科
　至孝上品　大忠中品慈仁下品
　　　二司　中賢科
　廉義之賢上品　禮法之賢中品
　智度之賢下品
　　　三司　下賢科
　篤行之賢上品　才學之賢中品
　分定之賢下品
已上科品並以較録世人如入科品者即與
注禄定貴進在賢籍吾當遣潢譜仙官翊贊
善功開明神鑒仍遣儲佐列神斷除魔障授
之天章玉文鎮護身田兆祥應㝱降中皇眞
炁啓沃身心敕安志益慧之神安定百關開
聦導明進其才華通其靈鑒一如
文昌科法律令
　　文昌天潢譜系品
　　　帝君聖誥
金闕上相檢校太師混元内輔三清上聖大
都督府都統三界隂兵行便宜事管天地水
三界獄事收五嶽四瀆眞形虎符龍券緫諸
天星曜判桂禄嗣籍上仙英顯元皇眞人司
禄職貢舉眞君洞照通眞先生編修飛仙列
籍掌混元造化輪迴六道救苦救難慈尊玉
清内境清凈道眞身見紫雲岩手持如意杖
統御萬靈普濟諸苦大仁大孝大聖大慈無
上不驕樂天帝都緫混天誠心接物萬天教
主隨願慈應天尊九天定元保生扶教開化
主宰長樂永佑靈應大天帝君掌五湖四海
緫十二河源水府運使澄眞正觀注禄定籍
寳光慈應治世顯道保安拔罪更生永命扶
善濟苦消劫行化純一顯應天尊
　帝君張姓諱亞上應張翼二宿生於周初
　吴會之地以二月三日聖誕




混元父母天地同根胞胎骨肉一炁分身
綱維造化洞照無垠宣弘大道濟佑彝倫
靈光下降百福來臻斥除邪障正炁長存
急急一如文昌律令
　顯慶慈佑儲眞衍慶天尊　大聖長生壽母元君
　照德積慶慈懿儲祥元君昭懿沖和洞妙元君
　嗣德文昌衍慶眞君　文昌靜應天君
　昌德文昌司禄眞君　文昌嗣慶天君
　淑眞妙靖文昌萬壽天君　聖宫懿淑四宫夫人
　文昌積慶眞人　文昌積慶天君
文昌襲慶眞人　文昌襲慶天君
靈山大神張忠嗣　蜀北門山神張仲子
劍山大神張勳　蜀劍山神張孝仲
金馬山神張烈　趙王劉如意
文昌紹應侯　文昌昭應公
文昌承應公　文昌寳靈公
文昌了喜夫人　文昌妙應夫人
文昌柔貞公主
右聖宫曹治八十一仙官領兵隨籙度
文昌儲佐列神品








佐神英惠公　顯應恊惠夫人
神嗣濟美公神嗣濟惠公
贊福夫人靖順夫人
文昌興國大太尉　文昌左右二太尉
文昌左右二將軍　文昌如意大將軍
文昌左右二丞相　文昌左右二僕射
文昌左右二太史　文昌三公九𡖖
文昌六曹尚書　文昌御史大夫
文昌上將眞君　文昌次將眞君
文昌貴相眞君　文昌司命眞君
文昌司禄眞君　文昌司中眞君
文昌司貴眞君　文昌司文眞君
文昌定武仙官　文昌定貴仙官
文昌魁星仙官　文昌解星仙官
文昌應瑞仙官　文昌降㝱仙官
文昌貢舉仙官　文昌檢隂功仙官
文昌定予奪仙官　文昌增福禄仙官
文昌四直功曹　文昌傳奏功曹
文昌掌桂籍童子　文昌應㝱大將軍
山王明化侯夫人　主八景瑶華院仙官
鳳凰櫃土地靈應侯
　右儲佐列神嚴肅威儀分眞降靈衛護兆
　身一如律令








　劍門山神白圭　西陲飛越山神廉玠
　西域雪山神白輝　劍門山神公元長
　青黎山神吴肩　白龜山神義敏
　大岷山神衛廉　青城山神希夷公
　岷山洞天神彭元　岷山山神何機
　大峨山神曹英　小岷山神虞觀
　峨眉山神李善猷　巫山山神王玄父
　分樟山神張煒　都大緫部山神王秀水
　石犀龍洞李若水　灌口太守潭龍神劉成之
　西蜀都城隍韋臯　益州社令神杜其昌
　西蜀劍南社長鄧文　西蜀都社神杜宇
　西蜀西鎮社公章　鳳凰山神獨孤正
　蜀里域神段秀　岷山龍神勾盤恬
　灌口伏龍潭神蹇竈　青衣龍神景伯仁
　越巂山神蕭福　北門山神張叔和
　西海龍神白龜憫　洞庭龍神景淵
　君山山神唐豐　吴海水神彭暹
　蜀里域神虞竒叔　卭州里域神孫和叔
　蜀檢孝神崔瑄　婆娑巴王神軒安行
　檢孝土地神白致一　漢水邑里土神康潮王
　苴饒邑神公孫長　巴西邑神和來孫
　白馬邑神栢之堅　苴邑神蘇公長
　七曲山神全禮
　右七曲鳳凰諸山佐順龍神四十五部各
　領兵度
　　文昌天章玉文品
　　　南斗文昌斗章
太極妙化　眞文玄機　掌天天文　護地地圖
理水水府　三元共敷　紫庭大告　天地咸敷
如意在心　玉壓同居　此文隱語　三才並居
禮樂既作　混沌已舒　大羅透徹　乘景躡虚
上智有學　訓之下愚　急急一如
玉文輪掌律令






子上沖午　爲之端門　申宫加酉　出入爲尊
辰來求戌　魁罡正元　卯上通寅　天元地輪

丑内尋巳　闔闢兩全　未中得亥　伏逆相存
　右隱訣祕咒出文昌三炁至眞之文得之
　者宜齋心鍊炁捨妄從眞絶口是心非之
　無諸邪想自然增益聦明文華奮發越章
　天印可以佩受寳而敬之辟惡除邪消諸
　魔障　









文昌上宫　越章玉文　上制天根　中檢星辰
下察地水　通幽徹㝠　開仁去鈍　辟斥妖氛
剪却三尸　馘滅九蟲　魑魅潜藏　旱澇無迍
受持不怠　白日同昇
　　文昌中皇生炁品
　　　中皇九道司命生炁符圖　　　









人生受命禀質性根不一或英華文明者宿
縁之慶頑愚迷鈍者宿業所致考功行者百
僅一二進玄機者千無二三如皈心嚮道參
文究玄當佩生炁符圖誦豁落眞言自然感
召文昌仙官神吏衛護兆身增益智慧詞藻
焕爛進禄成名矣
　子丑生人趨文慕玄敕天罡八學靈官附身心
　寅生人學文進玄敕威烈北府眞官附身心
　卯生人通文究玄敕定神養銳位仙伯附身心
　辰生人向學入玄敕安惠叶文眞人附身心
　已生人習經耽玄敕仁濟威廣仙郞附身心
　午生人學經博玄敕寳益定光太史附身心
　未生人篤學明玄敕太華六行尚書附身心
　申生人進鸞陞玄敕元命緫轄眞𡖖附身心
　酉生人習文趨玄敕東華繡衣使者附身心
　戌亥生人明經演玄敕文昌義濟王附身心
　　立春前後管乾立夏前後管離

　　立秋前後管巽　　立冬前後管坎

已上通玄究微之士不可不攷其源方知禀
受貴賤等差命分深淺方寸湛然功生愧負
則所求無不如意切宜詳之
　　　文昌生炁合形緫眞元命豁落眞言
唵哩唎哪　啊息吸畔　訶訶魁啊　魒𠰢菩提□
適洞吒喃　唧虚空巡　腔辜頂越　轟轟霓霓
閃閃爍爍　光文華清　定意疾縛　七星竅堯
近都黃神　摩訶般若　定丁都律　吐納眞元攝
混元眞伯　通悟玄機　一如律令
　　文昌定志益慧品






　

　　　文昌司禄定貴安神益慧神咒
東河之陽　西林之南　有神王華　受命元皇
主鎮文昌　貴司之男　八會振文　九光明儒
太一定策　玉女輔書　龍女十千　文房佐軀
太吏百萬　定心握樞　使我一身　與靈通明
道合乘時　萬章洞輝　謁帝埏文　仰契皇經
使我策宣　坐致昇平　吉日受符　披章行功
八威助膽　龍曜飛空　十聦益慧　豁落除蒙
意寧志顯　萬化踈通　神予之鑒　天佑之文
貴宜乘之　禄宜與增　使我大成　文華益昌
擷藍龍姬　保宣正陽　一誦玉章　九天開光
萬化洞啓　神明主張　使我神功　高致忠良
一如律令
　右玉章是名
　九天開化安神益慧神咒乃
　无上浩劫大洞之文言無韻麗曲無華宛
　深不可測妙不可言下世莫能聞凡濁莫
　能傳祕之紫陽玉笈雲錦之囊昔
　九龍始祖三元太素道君於
　元始天尊前主盟請佩而傳於上元夫人
　雲華夫人使下教世間通儒賢士誠恪佩
　誦即得文彩昭明神予之鑒高登貴選佐
　助
　皇猷廣振文風宣揚
　正化永爲身寳準
　教奉行
高上大洞文昌司禄紫陽寳籙卷上















高上大洞文昌司禄紫陽寳籙卷中物三
據某貫居住奉
道信士某詞稱本命某年月日時建生上屬
北斗某星君主照即日虔誠恭詣
度師教主天師大眞人門下拜受
高上大洞文昌司禄紫陽寳籙一部皈身佩
奉誓以崇敬
帝眞遵依
科戒進修文業積習善功悟
太上之玄機消除魔障登
文昌之貴籍顯達科名濟世安人保身利物
有違科約以身謝
天地水三官一如
玄科律令
　　文昌簡閲寳圖品　










夫文昌寳圖乃自混沌初分
太元高上玉皇之炁結而成文丹霞碧雲自
然成章出於
元始天王同出而異名閟於
上清龍羅玄鸞之臺安紫陽九光鳳華之闕
文昌皇人玄元道君夫子爲文昌圖闕帝主
命此寳圖生化文儒賢士輔佐
聖統王道使英俊文物世代克昌佩受之士
即得玄炁降神文華清秀才識通明心光自
然無所不至百千障礙不能壅蔽當有侍圖
金童玉女天官神吏等三百六十人隨符護
身子冝敬奉焉





文昌侍圖金童三百六十人度
文昌侍圖玉女三百六十人度
文昌侍圖天官三百六十人度
文昌侍圖神吏三百六十人度
文昌三五定命吏三百六十人度
文昌三五定心吏三百六十人度
文昌三五定志吏三百六十人度
文昌三五定意吏三百六十人度
文昌三五定聦吏三百六十人度
文昌三五定慧吏三百六十人度
文昌三五定膽吏三百六十人度
文昌三五和神吏三百六十人度
文昌三五合神吏三百六十人度
文昌三五通達吏三百六十人度
文昌三五開鑒吏三百六十人度
文昌三五通識吏三百六十人度
文昌三五却邪吏三百六十人度
文昌三五除障吏三百六十人度
文昌三五生炁吏三百六十人度
文昌三五文章吏三百六十人度
文昌三五開性吏三百六十人度
文昌三五注禄吏三百六十人度
文昌應㝱吉神吏三百六十人度
文昌佐賢龍女吏三百六十人度
文昌輔文玉女吏三百六十人度
文昌輔文水吏玉妃一人度
文昌黄神玉印太一使者八人度
文昌越章鐶天玉女八人度
文昌八景瑶華院印力士一人度
文昌主劍神王玉女八人度









　右文昌寳圖玉符給付弟子某撥隸金童
　玉女仙官神吏如遇三元日齋心沐浴投
　誠醮祭以求吉㝱進名科品一如盟約信
　受奉行
　　文昌司祿玉符品









上元天曹司禄眞君一人
上元天府司禄眞君一人
上元天府司天禄吏八十一人
上元天府司加天禄吏八十一人
上元天府司人禄吏八十一人
上元天府司加人禄吏八十一人
上元天府司天爵吏八十一人
上元天府司加天爵吏八十一人
上元天府司人爵吏八十一人
上元天府司加人爵吏八十一人
上元天府司幽禄吏八十一人
上元天府司加幽禄吏八十一人
上元天府司幽爵吏八十一人
上元天府司加幽爵吏八十一人
　右司禄玉符給付弟子某佩受修持崇奉
　文昌司禄眞君誦詠
　大洞紫陽玉章自然感召仙官神吏增益
　智慧通才輔文進登禄位一如
　盟言
　　文昌定貴金簡品　

















始青天開化主宰定貴眞君
太青天開化主宰定貴眞君
始丹天開化主宰定貴眞君
太丹天開化主宰定貴眞君
始素天開化主宰定貴眞君
太素天開化主宰定貴眞君
始玄天開化主宰定貴眞君
太玄天開化主宰定貴眞君
中央大梵天開化主宰定貴眞君





中元地府定上品貴人吏三十六人
中元地府定中品貴人吏三十六人
中元地府定下品貴人吏三十六人
中元地府定帝聖貴人吏三十六人
中元地府定王爵貴人吏三十六人
中元地府定公爵貴人吏三十六人
中元地府定侯爵貴人吏三十六人
中元地府定伯爵貴人吏三十六人
中元地府定男爵貴人吏三十六人
中元地府定子爵貴人吏三十六人
中元地府定郞官貴人吏三十六人
中元地府定大夫貴人吏三十六人
中元地府定父母封爵吏三十六人
中元地府定官爵官吏三十六人
中元地府定蔭子貴吏三十六人
中元地府定封妻爵吏三十六人
中元地府定富貴全籍吏三十六人
中元地府定貴族官吏三十六人
文昌掌禄籍判官主簿書列定上品貴人一
千二百人隨籙度
　右定貴金簡眞君仙吏依
　科傳授付弟子某敬奉修持當得書名金
　簡注上中元定貴籍中列字上品榮身享
　禄顯達功名忠孝君
　親流澤後裔一如盟約奉行
　　文昌進賢玉策品





下元水府進上科上品貴人吏從一百二十人度
下元水府進上科中品貴人吏從一百二十人度
下元水府進上科下品貴人吏從一百二十人度
下元水府進中科上品貴人吏從一百二十人度
下元水府進中科中品貴人吏從一百二十人度
下元水府進中科下品貴人吏從一百二十人度
下元水府進下科上品貴人吏從一百二十人度
下元水府進下科中品貴人吏從一百二十人度
下元水府進下科下品貴人吏從一百二十人度
下元水府進賢女吏神妃從一百二十人度
下元水府進賢龍女神妃從一百二十人度




　右進賢玉策水府官吏龍女神妃衛護受
　籙弟子某精勤佩奉進德立功上佐
　皇猷垂名昭世一如盟科奉行
　　文昌消魔金篆品


　











　　　護國消魔金篆中功曹神吏
第一功曹輔興領將一萬人度
第二功曹荀明領將一萬人度
第三功曹費陟新領將一萬人度
第四功曹龐玠領將一萬人度
第五功曹魯鏐領將一萬人度
第六功曹宋炳領將一萬人度
第七功曹高逸領將一萬人度
第八功曹趙櫓領將一萬人度
第九功曹趙期領將一萬人度
第十功曹王石領將一萬人度





　右消魔金篆功曹仙吏一合下降擁護弟
　子某鎮衛心田開明眞性進貴進禄克亨
　克通以太和眞炁止訟消殃以大洞仙兵
　摧魔斥惡解釋寃仇業債斷絶苦本地根
　文德日昌才名顯達進登貴籍輔佐
　明時一如
　文昌科法律令
　　文昌元綱演化品　















紫微上宫文昌太極都督靈章上可保制劫
運宣化
天機中可以飛鸞演化濟世安民下可以保
身護命度厄延年得悟之者證聖成眞矣





　　　文昌東壁璇璣品
　　東壁圖書瓊瑶玉文













五運合景　東壁圖書　先天先地　合璧連珠
正眞生炁　運合化車　修文偃武　洞達玄都
少微處士　君子多居　巨今學譜　願入仙衢
澄眞正觀　如意寳書
唵□□魒□□□𩳐急急一如
溥天大元帥口敕律令











　右東壁圖書瓊瑶玉文上應
　九天自然之道爲文昌府玄祕之文得之
　者開明神鑒進益才華星宿垂光降祥生
　炁滅諸障碍消諸不祥一如
　大洞文昌科法律令
　　文昌宫曹騎衛品　






文昌大洞寳籙建節大將軍天騶甲卒神吏
一萬人度
文昌大洞寳籙監功大將軍天騶甲卒神吏
一萬人度
文昌大洞寳籙騎衛大將軍天騶甲卒神吏
一萬人度




九天開化　浩劫文昌　一炁周流　玄造翕張
萬神奉令　赫奕飛揚　玉符金篆　收滅瘟黄
吞魔食鬼　怪孽消亡　威振宇宙　萬劫難當
隨吾敕召　青律有常　毋違盟誓　立見神光
急急一如　文昌律令
治正執正吏百二十人度
消魔按魔吏百二十人度
收瘟食瘟吏百二十人度
收魔食魔吏百二十人度
收毒食毒吏百二十人度
收鬼食鬼吏百二十人度
收神食神吏百二十人度
收炁食炁吏百二十人度
收邪食邪吏百二十人度
收精食精吏百二十人度
收妖食妖吏百二十人度
收怪食怪吏百二十人度
收𦍙食𦍙吏百二十人度
收蟲食蟲吏百二十人度
誅邪破廟吏百二十人度
治病神醫吏百二十人度
驛馬上章吏百二十人度
飛龍騎吏百二十人度
　右宫曹建節監功騎衛大將軍天騶甲卒
　收邪驅瘟神吏護衛弟子某身有光明心
　生靈鑒滅諸邪障驅郤不祥瘟疫無侵怪
　妖削迹應諸求禱隨願克成佐治
　皇風敷揚正化一如
　文昌主宰紫陽金格宣令奉行
　弟子某即日虔誠恭詣
　度師教主天師大眞人門下拜受
　太上經籙皈身崇奉受佩之後不敢始勤
　終怠輕泄
　靈文如負盟言一如
　玄科律令

高上大洞文昌司禄紫陽寳籙卷中













高上大洞文昌司禄紫陽寳籙卷下物四
據某貫居住奉
道信士某詞稱本命某年月日時建生上屬
北斗某星君主照即日虔誠恭詣
度師教主天師大眞人門下拜受
高上大洞文昌司禄紫陽寳籙一部皈身佩
奉行持端冀開明眞性通悟本心弗措於學
問辨思勿非於視聽言動進修德業超益才
華名成而贊輔
皇猷禄遂則宣明正化致
君於唐虞之上濟民於成康之時封及祖宗
澤垂後裔誓勤修奉永佐昇平如或背盟一
依
九天主宰元降律令
　　文昌蒼天育神品
　　　　　　應春分四陽之炁

東方青霄主宰文昌大洞紫陽玉章第一
紫陽開玉笈　元始出金章　洞闢青華府
昭明太一光　蒼晶回七宿　萬炁贊文昌
頡明顓佐命　通濟永無疆
　此玉章每旦調聲正炁誦之九過生育元
　神名登貴品
東方蒼天開化主宰青霄育神功曹一人吏
六人大洞天騶甲卒兵萬人度






文昌陽天輔文品

　　　　　　應立夏六陽之炁

東南方碧霄主宰文昌大洞紫陽玉章第二
大洞迴風振龍威六氣宣　紫陽敷玉策
定貴下三元辟斥隂魔障　開明正性傳
斯文垂寳運　通濟永無愆
　此玉章每旦平心正炁誦之九過輔益文
　學名進賢科
東南方陽天開化主宰碧霄輔文功曹一人
吏六人大洞天騶甲卒兵萬人度






文昌炎天明眞品

　　　　　應夏至一隂之炁

南方丹霄主宰文昌大洞紫陽玉章第三
九華敷妙炁　太一輔丹元　開化明天斗
靈光灼至賢　帝心符寳策　神性合龍編
會集中和景斯文保大全
　此玉章每旦頤神調炁誦之九過開明眞
　性穎悟良能
南方炎天開化主宰丹霄明眞功曹一人吏
六人大洞天騶甲卒兵萬人度










　　文昌朱天通玄品

　　　　　　　應立秋三隂之炁

西南方景霄主宰文昌大洞紫陽玉章第四
建輝凝八野　景策輔中皇　丹田舒靈炁
雲華脅智光　欹盧翦魔力　眞宰啓天章
文華資大業　通濟永弘昌
　此玉章每旦調神理炁誦之九過通徹玄
　機神光自生
西南方朱天開化主宰景霄通玄功曹一人
吏六人大洞天騶甲卒兵萬人度








文昌昊天入賢品

　　　　　　　應秋分四隂之炁

西方玉霄主宰文昌大洞紫陽玉章第五
紫陽敷太昊　華質自資深　月母生金后
玄天益帝心　太眞歌舞翮　牝牡合重隂
文道由昌盛　彤芝茂玉林
　此玉章每旦平心正炁誦之九過入登賢
　籍克悟大道
西方昊天開化主宰玉霄入賢功曹一人吏
六人大洞天騶甲卒兵萬人度









　　文昌幽天立德品

　　　　　　　　應立冬六隂之炁

西北方太霄主宰文昌大洞紫陽玉章第六
北號名幽幽　文豪枕太霄　上天開大化
紫極正魁杓　元父生壬好　文昌發洞謡
九龍宣貴籍　妙用益玄寥
　此玉章每旦調神正炁誦之九過建立德
　基才猷超邁
西北方幽天開化主宰太霄立德功曹一人
吏六人大洞天騶甲卒兵萬人











　　文昌玄天應貴品

　　　　　　應冬至一陽之炁

北方紫霄主宰文昌大洞紫陽玉章第七
玄一弘元始　靈通大妙神　弘文翊昌運
啓武鎮魔軍　翕合生神秀　英姿與日新
顓陽參大化　通濟輔天人
此玉章每旦調聲平炁誦之九過上應貴
選神助文捷
北方玄天開化主宰紫霄應貴功曹一人吏
六人大洞天騶甲卒兵萬人度










　　文昌變天進祿品

　　　　　　應立春三陽之炁

東北方琅霄主宰文昌大洞紫陽玉章第八
變羡崑崙頂　三神覆北酆　琅霄專主宰
開化翊成功　大洞陽符質　清生化紫彤
膠修流梵寳　通濟永昌隆
　此玉章每旦平心理炁誦之九過進擢禄
　司揚名濟世
東北方變天開化主宰琅霄進禄功曹一人
吏六人大洞天騶甲卒兵萬人度









　　文昌鈞天成功品

　　　　　　應四季二陽五隂二隂五陽之炁

中央神霄主宰文昌大洞紫陽玉章第九
太極鈞天母　中央鎮斗樞　八元生一炁
九道會中書　應化文華盛　開明帝德餘
斯文新大業通濟利皇居
　此玉章每旦調聲正炁誦之九過行修功
　顯萬願克成
中央鈞天開化主宰神霄成功功曹一人吏
六人大洞天騶甲卒兵萬人度










　右大洞文昌紫陽玉章九品每旦平心定
　志調聲正炁稽首恭禮文昌司禄眞君几
　前各誦九過自然感徹
　諸天當得九霄定貴司禄功曹仙吏天騶
　甲卒下降翊衛兆身滅除障礙進文達德
　顯名著功輔佐
　皇風宣行大化一如
　紫陽律令
　　文昌應㝱八圖品
虚靖天師曰此文乃
無上天曹文昌司禄眞君九天開化主宰於
先劫拜
三元太素道君上元夫人靈華上宫夫人傳
授此籙號
文昌司禄輔文應㝱紫陽寳籙昔秘於
玉清大有金闕玉房之中紫陽雲錦之囊
敕九天儲福尊神侍衛天騶甲卒護籙司命
司禄眞君予奪司都天大丞相予司奪司定
貴成功司九霄功曹官吏等衛護玄文明取
儒士以應時選贊翊
皇猷佐運昇平歷世寳之受此文者不虚其
傳必先形諸㝱想或日見異瑞爲徴兆乃受
籙之報也若得㝱應必登貴品矣
　玉白
　貓馬
　應應

　白黃
　鹿牛
　應應

　大黑
　鬼犬
　應應

　法怒
　斬擊
　戊三
　虎人
　應應

司禄譜云已上八圖㝱應或顯見於朕兆間
或示像於寢㝱中皆爲竒瑞必獲貴選略述
十徴以見先兆
唐德宗時姚煒乃崇之後力學能文壯志未
　諧一日得遇方士賀達即知章之玄孫也
　授以斯籙未授間煒㝱枕中有白猫及授
　籙開閲果有玉猫應之徴是年登第後至
　侍從
蜀廣政中綿州高慶孫㝱乘牛扣角因與玉
　局觀道士胡道遠語及此㝱道遠賀曰君
　今年必中解科蓋刀牛者解字也㝱此爲
　瑞果如其言遂中高選
唐昭宗時士人朱涣者文學俊秀受此籙於
　宗人朱道元㝱斬五虎次年登第官至清
　近
宋太宗景德中周良輔受此籙於萊州道士
　劉若拙㝱逐群鹿爲鹿所踐斃路中㝱驚
　其年登科官至帥臣
神宗時眉州蘇軾得此籙於郷東墓頤山處
　士黄若水其父洵㝱見書笥中有大鬼頭
　驚而覺其年軾兄弟俱登科名
蘇軾之次子迨一夕㝱擊三人立死以爲不
　祥語其兄邁邁賀曰奉慶三元之選必吾
　弟也果如其言
洪州黄庶字亞夫㝱黑犬護其足蓋庶受此
　籙於齊先生坐下以爲吉兆當年登第官
　至太中大夫大理寺丞
晁公武字子正上元夜㝱擊死同齋三士人
　被官吏縳之有司及至獄見其兄公愬字
　子西已先縛在獄驚覺而不言因到利州
　寳峰遇魯道士遂出示此籙覽至應㝱圖
　有怒擊三人應之徴遂設醮受此籙後伯
　仲果中高第
龐武太師未遇時遊洛西鳳林菴有道士蒙
　吉者與之飲是夕酒酣宿於菴中㝱爲白
　馬所齧甚痛及覺以語吉吉曰公得八圖
　之應乃出此籙示之就以傳授其年登科
　不十五年官至執政父子皆爲太師
建炎末卭州劉浩然少讀書謀進取㝱
　司禄眞君授以文昌之籙既覺録以記之
　遂詣龍虎山拜謁於三十代天師求受此
　籙天師取以示之天師曰此籙非子成名
　子當傳之度及三貴受訖不能詳其言紹
　興中浩然行三洞法籙符藥靈顯能出神
　拜章逆知人未來休咎爲當時士貴所稱
　隆州虞允文字彬父聞其名而扣之浩然
　謂允文曰君中年榮貴必至執政可以受
　籙扶文進業允文曰何籙可受浩然乃以
　此籙授之後一年允文在跨鰲齋中㝱擊
　三人卒而流汗及披籙中見有此徴次年
　果策名在三元之魁後爲宰相
凡賢士名儒受籙之前先得㝱徴便當拜師
　求受此籙則以迎合天意必獲功名之報
　若猶豫生疑不能信奉則予奪司之神伐
　人之靈鑒削人壽禄終無成也若受籙之
　後有此㝱徴皆當成名㝱應於受籙之前
　爲上㝱應於受籙之後者次之若敬奉此
　籙則輔文進業生九道文昌之炁使宿昔
　寃訟自雪祖宗殃注不胤神不能奪其鑒
　魔不能障其才猷命運之凶纏不能加□
　惡煞不能肆其威定志開心有神益慧科
　名顯達禄及子孫若輕慢靈文妄示非人
　則
　三官鼓筆罪報不輕
高上大洞文昌司禄紫陽寳籙卷下
　　　請籙法詞
高上大洞文冒司禄紫陽寳籙法詞
維某年月日具郷貫居住奉
道弟子某人本命某年月日時建生上屬
北斗某星君主照即日虔誠恭詣
度師教主天師大眞人門下拜受
高上大洞文昌司禄紫陽寳籙一部敬奉修
行伏以
玉篆瓊書實胚胎於
太極金臺桂籍悉隸屬於
文昌藴妙凝玄含精毓秀故造化生成默而
有應於隂陽消長合以無爲自流形符張翼
之精累弘教翊
君巨之道由是功高
金闕司禄籍於
天曹貴掌
瑶圖示銓衡於人爵昭垂
妙範統制文綱黜陟無私古今有賴伏念某
生逢
昭代際遇
眞風稽首投誠願佩
九天之祕典進文益智冀通一貫之微言志
早遂於青雲盟有同於白日仰希
付度俯謹修崇某下情無任懇禱之至謹詞
天師門下據弟子某齎持質信詣
道自陳求受
高上大洞文昌司禄紫陽寳籙一部終身敬
奉及請
眞師寳諱符圖經訣依按修行即日告盟
天地立誓
三官破券分環依
科傳授給付如後
　　　籙一部上中下三卷
九天開化品　天潢譜系品　儲佐列神品
天章玉文品　中皇生炁品　定志益慧品
簡閲寳圖品　司禄玉符品　定貴金簡品
進賢玉策品　消魔金篆品　元綱演化品
東壁璇璣品　宫曹騎衛品　蒼天育神品
陽天輔文品　炎天明眞品　朱天通玄品
昊天入賢品　幽天立德品　玄天應貴品
變天進禄品　鈞天成功品　應㝱八圖品
　　　儀式
　盟眞合同環券一封
　正一修眞㫖要節目
　　　祖玄眞三師寳號
祖師九天開化主宰慈應大帝大慈更生水命天尊
玄師天府掌水陸都轉運使緫桂禄二籍孚澤大帝
眞師大成至聖文宣王文昌皇人九天玄聖道君
　　　經籍度三師法諱

經師上清三洞經籙南曹眞士玉府上𡖖都天大法主嗣漢四十二代天師張一正常
籍師上清三洞經籙太極執法眞宰靈寳領教眞人都天大法主嗣漢四十三代天師張宇初
度師上清三洞寳籙靈寳領教玄化眞人南曹執法仙宰都天大法主嗣教四十四代天師張宇清

　　　臨壇師法名
　監　度　師
　保　舉　師
　證　盟　師
右伏以
文昌祕典掌
九天司禄之銓衡
大洞靈章闡
七曲眞仙之治化雲篆五文而開廓金書八
角以垂芒昭昭乎
帝御所臨洋洋乎
神明如在修之則貫通至理悟之則超契
玄微惟以進文業於身惟以顯功名於世稱
揚莫盡藴奥難名某誠意正心修身謹行遵
承
聖訓未能寡過而寡尤皈奉眞
宗曷悟常清而常靜伏願禄登
桂籍名上蘂宫一念通眞徹明經之㫖趣
三元定貴列上品之科名恪謹盟言永爲身
寳倘違初志甘伏
憲章

高上大洞文昌司禄紫陽寳籙法詞







