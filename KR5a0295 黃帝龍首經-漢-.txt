#+TITLE: 黃帝龍首經-漢-
#+DATE: 2018-05-12 10:21:40
#+SOURCE: github.com/kanripo/KR5a0295 master 3d9a327c                
黄帝龍首經序薑三
黄帝將上天次召其三子而告之曰吾昔受
此龍首經於玄女經章傳義十有二緒(言六/壬十)
(二經/也)蓋吾所口受不傳者(謂龍首記三/十六用也)吾今
日告汝汝固能行之乎内以自輔外修黔首
(黔首者/民也)術與賢者若不能行則埋之名山三
泉之下愼無妄泄使不神吾將爲汝參會其
中(謂起/用也)遂其終始(謂三/傳也)要正之本(謂正/日辰)同之
一首(謂陰陽有四/時其用一也)萬物俱主各自理(言事物/唯非一)
(名各自/其部分)義不相干事不相擾(言雖有事事鋒/至各以其物次)
(第期之事雖聚多各有/次第事不相擾亂也)敬修其神以爲天寳
天一常居太淵之宫(言天一至尊固守而不/行以四時氣遊於四方)
(太淵者宫名也在北斗維/之中央直神后之左右)春遊玉堂(大吉臨/四仲時)
夏遊明堂(神后加/四神)秋遊絳堂(登明加/四仲)冬遊生
死之場(河/魁)其居一也(言一坎/數在干)右玄㝠(少陰也/言向南)
(面西/六也)左明光(少陽也言其向/南面在東也)背太陰(背子/亥也)向
正陽(向巳/午也)翳華蓋(斗名/也)西乗玉衡(大吉/小吉)迴璇
璣(斗七/星也)而臨八方(東西南北/及四維也)將四七(謂二十/八宿)
使三光(日月/星也)通八風(謂八節/之風也)定五行(謂東方/木南方)
(火西方金北方水四/季土更用事之比)令六壬領吉凶(言日辰/陰陽及)
(所坐所養之御三陰/三陽故曰六壬也)使旬始將五嶽(謂六甲/之始也)
(凡數旬始必以五子元起假令甲子旬肯龍/在神后將兵所立次得丙子朱雀在神后執)
(法所立次得庚子白獸在神后敵家之處次/得壬子玄武在神后補吏兵士處此遁甲五)
(方時下所/在之也)二神受氣或處陰或處陽(言魁/罡也)各
盡其正(言魁罡臨人五/方十二日也)以處五鄉(東西南北/及中央爲)
(五鄉也天罡臨東方木青臨南方火赤臨西/方金靜臨北方水清臨四維土盛下天罡爲)
(陽所臨皆生天魁/爲陰所臨則死也)金木水火土上下相當(謂/神)
(與用日辰四課/上下相尅傷也)死生之决前後相更(謂天一/前後將)
(之吉凶三/傳思之也)子且識之思念勿忘(常被服飲/食精習也)口
授賢士無傳泄其章(勿傳龍首/與非其人)三子拜受而
起龍忽騰翥三子仰瞻尚見龍頭矣遂以名
其經曰龍首云







黄帝龍首經卷上
　　　占歲利道吉凶法第一
陽歳以大吉臨太歲陰歳以小吉臨太歳視
天上甲庚所臨爲天道天上丙壬所臨爲一
道魁罡所臨爲拘檢(一云天上丙壬下天道/乙辛下兵道丁癸下鬼)
(道舉事從天道大吉利/人道次之甲庚是也)架屋起土買賣田宅
入官舍便時在天道百倍在人道十倍在拘
檢道縣官大凶
假令今年太歲在寅大吉臨寅視天上甲庚
臨地乙辛爲天道天上丙壬臨地丁癸爲人
道魁罡臨己亥爲拘檢魁爲拘罡爲檢他歳
效此若歳在子午卯酉爲四仲天道及人道
皆在四維難可移徙謂陽歳在子寅辰午申
戌皆以大吉臨之陰歳在丑卯巳未酉亥並
以小吉臨之
　　　占月利道吉凶行法第二
陽月以大吉臨月建皆視天上甲庚所臨爲
天道丙壬所臨爲人道魁罡所臨爲拘檢陽
月爲奇月陰月爲偶月移徙吉凶皆如太歲
法月禁又急不可見犯
假令正月建寅以大吉臨寅視天上甲庚臨
地下乙辛爲天道丙壬臨地丁癸爲人道魁
臨亥爲拘罡臨巳爲檢也
　　　占月吉日嫁娶祠祀法第三
欲令魁臨月厭以魁順數左行登明神后大
吉功曹太衝天罡爲陽也以魁逆數右行從
魁傳送小吉勝先太一天罡爲陰也陽將五
干陰將六屬二謂甲乙丙丁等亦爲日也六
屬謂子午等爲辰也陽將日殺男陰將辰殺
女陰陽不將乃爲吉也日辰若得陽中之辰
陰中之日舉百事福及子孫矣
假令正月厭在戌魁臨壬癸甲乙爲陽將五
干日也酉申未辰巳午爲陰將六辰也吉日
若得丙子丙寅庚子庚寅丁亥丁丑丁卯辛
亥辛卯辛丑皆陰陽不將日辰也十二月皆
效此魁罡下辰爲厭衝破大凶月厭正月戌
二月酉三月申四月未五月午六月巳逆行
十二辰
　　　占月宿何星法第四
常以月將加卯爲地上乙所得星右行如今
日數止即月宿星也(正月一日宿在室二日/在壁三日在奎四日在)
(婁以次逆行空月盡日月宿在壁二月一日/月宿在奎至月盡日月宿在婁三月一日宿)
(在胃四月一日在畢五月一日在井六月一/日在柳七月一日在張八月一日在角九月)
(一日在氐十月一日在心十一月一日在斗/十二月一日在女若閏月朔宿後一宿是也)
(假令正月/閏壁是也)
假令二月五日以魁臨卯乙上見奎星當唱
言奎一婁二胃三昴四畢五則爲月宿星日
在畢也十二月皆持月將臨卯取乙上神所
得星右行數唯正月獨卯上星數右行不從
乙也假令正月三日登明臨卯卯上見營室
數右行營室一東壁二奎三爲月宿星得奎
也他准此
　　　占星宿吉凶法第五
春三月東方七宿爲歳位南方七宿爲歲前
(神樞云傳送/從魁下是也)西方七宿爲歳對北方七宿爲
歳後孟夏二星爲負衝李夏二星爲掩衝正
月初春夏秋冬效此歲位負衝折衝掩衝歳
前挾畢皆凶歳後歳對天倉天府皆大吉日
辰雖凶不能爲害也
　　　占天倉天府法第六
常以天罡臨月建大吉下二星爲天倉魁下
爲天府小吉下二星爲致死仲月無天府及
爲衝星孟月無致死及折衝星季月無天倉
及爲英星天倉天府舉事德及三世大吉致
死負衝奄句芒星舉事致死喪大凶
　　　占天一日遊所在婦人産避法第七
天一日遊以戊戌日上天六日以甲辰日下
地中宫居東室五日以己酉徙居東北維中
六日以乙卯日徙居東方五日以庚申日徙
居東南維六日以丙寅日徙居南方五日以
辛未日徙居西北維六日以戊子日徙居北
方五日以癸巳日入中宫居西方五日又以
戊戌日上天遊不在中宫乳婦要須出當避
之所在之方莫向之也
凡産忌法常以月將大時月將下爲咸池神
后下爲豐隆大吉下爲日大將功曹下爲女
蓐太衝下爲宫星天罡下爲天候太一下爲
招揺勝先下爲軒轅小吉下爲女夭傳送下
爲雷公從魁下爲月飲河魁下爲日刑
　　　占神月空劇乳婦廬法第八
常以璇璣加三五孟謂寅午戌之月則加寅
申子辰月加申巳酉丑加巳亥卯未加亥天
罡下爲天候太一下爲軒轅小吉下爲招揺
從魁下爲月殺河魁下爲雷公登明下爲咸
池神后下爲豐隆又爲吴時時刑者寅刑巳
巳刑申申刑寅無恩之刑也丑刑戌戌刑未
未刑丑逆刑也子刑卯卯刑子互相刑也孟
月以功曹仲月以神后季月以魁臨月建視
天上丙壬丙壬所臨地下皆空吉可居也皆
避雷公招揺軒轅咸池具時豐隆天候時刑
矣
　　　占知臣吏心善惡法第九
以問時事占之(一云天罡加月建爲重陽天/魁加太歲爲重陰罡臨太歲)
(爲陽覆陰臣欺君魁加月/建爲陰覆陽君欺臣也)日辰上神陰得吉
神將有王相氣休氣上下相生與日辰上神
不相剋則臣下忠孝常懷愛上敬教日辰上
陰神得凶將有王相氣休氣下賤其上又今
日之辰自賊其日及辰陰上日神賊上神此
臣下不忠順姦猾難折勒驕常有篡弑之心
也
假令陰上神登明天空貪汙慢欺朱雀巧言
令色天罡勾陳持上罪過魁居白獸欲爲大
亂
假令九月丙午日中時占臣下心意何如功
曹臨丙(丙上遇前/三之將也)太衝臨午(午上得前/四之將也)功曹
陰上神得登明將得天一天一居日之陰神
太衝上神得神后將爲螣蛇螣蛇辰上辰上
陰神爲發用也皆上下相生自和遥生日辰
上陽神功曹太衝此爲臣下忠孝安上愛下
也(此亦是雨神剋日以日比爲用故用神后/子取有兩子之比主憂從外來之事也)
假令六月壬辰日日入時勝先臨酉(酉上遇/後一之)
(也以此酉時/天一乗太衝)傳送爲臨壬日上陽神也大吉
爲臨辰辰上陽神也傳送陰上神得太一(日/之)
(陰神太一/發用也)上剋下又遥賊日上神(大吉爲神/之陽其陰)
(上見傳/送也)得魁魁爲凶神(辰之陰上神/後五之將也)今日之
辰復賊日(謂辰土/賊壬水)此爲臣子不忠孝謀欲亂
君以錢財之事他效此
　　　占人君欲拜署五官法第十
記吏當謁時無令所謁之官傷君年上神到
王相時爲君憂患以君年上神將爲所憂形
狀當謁水官曹吏無令火神臨君年謁木官
曹吏無令土神臨君年謁金官曹吏無令木
神臨君年
假令君年立巳當謁金官曹吏時功曹臨巳
將爲朱雀爲傷君年上神(金剋木/故也)朱雀告言
口舌事也利秋金王時必爲所言於上府皆
效之功曹庭掾爲土官曹庫吏爲金官獄曹
賊曹倉部曹皆爲水官卧曹爲木官户曹爲
火官外部吏及内不屬五曹者皆屬功曹爲
土官
　　　占諸君吏吉凶法第十一
將及小吏始入官臨政視事時愼無令人年
上神賊初拜除日又無令所出門上神賊人
年上神文官欲得青龍武官欲得太常與日
辰相生不欲相刑剋(神樞云欲入文官武官/必今日辰陰陽中及用)
(傳中有青龍/太常者吉也)
假令人年立丑以甲乙日拜官署事始到官
視事時始從魁臨丑此謂人年上神賊初拜
除日也
假令人年立亥小吉臨之而南之午地視事
時功曹臨午此所出門上神賊人年上神也
文官視事青龍在勝先此謂與日相生必遷
日辰陰陽傳中宜視其神所言之欲知遷官
離青龍太常爲月期以青龍所臨辰爲時期
假令從魁臨未而文官欲入官視事勝先爲
青龍臨辰以甲相生法遷增利日離青龍三
辰爲三歳辰離青龍七辰爲七月青龍所居
之神主土其日戌巳青龍加辰爲時期後三
歲七月戊己日辰時遷太常效青龍月生青
龍太常爲遷在外青龍太常生日遷在内内
者坐遷增秩即不能備此法者愼無令魁罡
螣蛇白虎玄武臨日辰人年立行惡加其墓
即不可用也甲乙墓在未丙丁墓在戌庚辛
墓在丑壬癸墓及戊己墓並在辰(神樞日凶/期以青龍)
(太常所畏爲憂期以四時之氣/休老囚死爲所坐輕重他效此)
　　　　占諸吏吉凶遷否法第十二
以月將加時日辰及人年上得吉神將上下
相生即大吉其神又有王相氣時加王相之
鄉爲得遷非此者皆凶得休氣且免官退罷
囚氣且繫上下又相賊有罪死氣凶惡神傳
得吉神將有救爲憂外日上神將王相吉爲
遷年上神將王相吉亦遷日年上神皆凶辰
上神雖善爲不遷日辰年皆吉爲遷不疑也
欲知遷期以魁離今日之辰爲期
假令今日之辰是寅魁加午爲在向後五日
若五月他效此(金櫃云遷不遷問何官謂問/文武之官也說日日辰上皆)
(有王相氣遷文官若陰上神有王相氣遷武/官日辰及陰上上神俱相重遷用神加孟仲)
(遷在内加季/官遷在外)
　　　占諸吏君安官舍欲知家内吉凶法
　　　第十三
日辰上之陰得吉神將有王相氣者吉休囚
皆凶次神將言其形狀
假令得天魁爲白虎主死喪玄武言亡遺矣
欲知衰吉是誰以年上神言之陽神爲父陰
神爲母(神樞所謂安不安以神/言則是此篇之例也)
　　　占諸吏安官否法第十四
日辰人年上得吉神將休氣上下相生者爲
安官其有王相氣遷其神將凶有王相氣上
下相生亦安官上下相賊不安官吉神凶將
俱有氣又上下相賊者彌不安也得傳送有
行來事得朱雀口舌言訟事得玄武亡遺盜
憂疑事也(光明符云以月將加月建行年上/見休老之氣者免官神樞云日辰)
(陰陽俱囚休廢/者當失職矣)
　　占君吏欲刑戮舉事法第十五
人君及部吏欲得行刑推問當事時無令天
一吉神將及王相之氣臨今日之辰吉神者
謂功曹勝光傳送神后大小吉也吉將者謂
天一六合青龍太常太陰天后也皆不可使
臨今日之辰與辰之陰又辰陰上之神不可
使剋人年上神剋人年上神必還害身也
假令人年立未太衝臨之今日之辰巳也大
吉臨巳大吉陰在丑從魁加丑此爲陰上之
神剋人年上神法行此事吉神將及王相氣
臨今日之辰與辰之陰上神賊人年上神謂
從魁剋太衝也殃及後嗣害子孫人年謂人
君及部吏之會也他效此
　　　占諸郡縣有盜賊否法第十六
正月辰時螣蛇臨今日之辰若玄武在日辰
陰陽皆爲有賊盜欲知何黨賊以用上將言
之用得白虎殺人賊朱雀燒人賊玄武小盜
在陽且有在陰已有傳得六合爲不發若用
神爲囚氣所勝獄囚且墜亡君欲謀下害吏
者皆以用神處其福奇所在
假令功曹爲用而得勾陳當有賊在東北角
他效此
　　　占諸殺人亡命可得以否法第十七
以其殺吉時正月辰以玄武爲主日辰又其
上神有制玄武者爲得日辰上下不制玄武
所臨爲亡人
假令二月丙申日人定時河魁加亥有殺人
者時登明爲玄武陰臨子亡人在北方丙上
得天罡申上得小吉皆爲土神並剋北方能
制登明法爲戊己日得他效此
　　　占被盜無名盜可得否法第十八
以其亡時占之若不知亡時以人耒言時占
之正月時以玄武陰上神爲盜神日辰及年
上神有制盜神者可得
假令十月甲子日人定時功曹加亥(亥上得/後五將)
此時射盜太一爲太陰臨甲太衝爲太常臨
子天罡爲玄武臨丑法以玄武陰上神爲盜
賊小吉爲天罡陰上神小吉即盜也家在西
南爲人黄色羊目多鬢好出行今日甲木也
爲制盜神子上神得太衝太衝木也亦剋盜
神凶盜不出刑中也必得之日辰及年上神
不制盜神及玄武者賊不可得也他效此
　　　占聞盜吉凶亡人所在欲捕得否法
　　　第十九
以聞知之時射之今日日辰上神有剋玄武
所居神者即得日辰及其上神無賊玄武所
居神者不得
假令九月甲午日日昳未時太衝加未聞賊
在其家魁爲六合臨甲功曹爲天后臨午天
罡爲玄武臨申天罡土神也甲木日也功曹
臨午之木神也並剋玄武所居神爲得賊不
敢格戰當將兵馬圍賊家時兵馬王當居神
后上擊勝先下也
假令到賊家時神后臨酉宜居賊家酉上東
向擊卯地必勝獲之他效此
假令五月甲寅日巳時小吉加巳魁爲玄武
甲寅木日辰也並制玄武賊必不敢鬥也法
背水攻火又建今日辰及起其後二攻其前
四
假令今日甲子後二在戌當從戌攻辰是也
又無令囚對王相攻言夏壬癸不可向四維
也他准此爲囚死當王如秋甲乙不可西向
攻盜賊也必以陰攻陽背子亥登明神后向
勝先太一攻此當愼之自五月已下皆式經
正文
占問囚徒知得實情法第二十
正月時四面有席疑欲令今日之日自制其
辰(如甲辰丁酉乙且甲戌戊/子癸巳丙申之例是也)問者吏居青龍
及功曹下置囚於勾陳及天罡白虎下必令
玄武居無氣之神即玄武所居之神畏今日
日辰及青龍所居神囚即翰冒辭不敢更言
假令神上將得天空囚忍痛懷漫得朱雀囚
空言自誣得螣蛇囚惶怖稍伏得白虎自殺
假令正月甲辰平且登明加寅吏欲問囚今
日甲木制辰土功曹在巳青龍居勝光臨於
酉責問囚時吏宜居巳及酉天罡在未(末上/得六)
(合/將)勾陳在申使囚居未地若申地傳送爲白
虎在亥已問囚宜于亥地上爲玄武臨丑日
甲剋土土神畏今日甲申有王氣問囚囚不
敢欺也他效此
　　　占六畜放牧自亡不知所在各隨其
　　　類以其亡時占之第二十一
正月時馬責勝先之地牛責大吉大責河魁
雞責從魁羊責小吉猪責登明欲知東西南
北各隨其神所臨在所勝之地爲放縱在所
畏之地爲拘繫在所生所喜之地爲人逃匿
之天一順治責螣蛇逆責玄武爲各隨其所
居神日辰上神有制螣蛇玄武及物類神者
爲得不制者不得其物類神自臨其日辰者
爲歸家其神與白虎並臨囚死之地爲死亡
其神與六合太陰並爲人欲隱藏之欲知遠
近以其物類神所臨上不相乗爲道理數日
辰上制物類神爲得日期
假令三月壬申日中時從魁加午時馬自放
責勝先勝先臨卯(式經云東西南北/各歸其世是也)爲在東
方勝先爲午數九卯數六六九五十四里今
日之辰申上神得登明爲制勝先法壬癸亥
子日尋得
假令先得壬癸壬癸日得先得亥子亥子日
得又一法以其神所來乗爲道里數臨子午
九丑未八寅申七卯酉六辰戌五乃至巳亥
四此並爲道里數也他效此
假令今日日辰上神但致玄武螣蛇不制物
類之神亦爲得若制玄武螣蛇玄武等亦得
兩制者保十必得無疑也(物類若驢騾當責/太衝也一云從魁)
(爲刀太衝爲項神后爲屠太一爲斧刀臨項/死頭臨項不死屠臨釜死釜臨屠不死也)
假令六日壬寅日巳時占失猪天一居太一
而加辰爲順治合責螣蛇居天罡而加卯太
衝爲辰之陽神而剋天罡此爲日辰上神制
螣蛇所失猪果自歸爲登明加戌戌與亥相
近故也他效此
　　　占諸欲知病人死生法第二十二
常以其初得病日時占之
假令螣蛇白虎魁罡剋初病日及占日日上
神人年所立辰辰上神者皆爲死白虎所居
神王相而賊初病日及病人年白虎陰上神
又有氣佐白虎共剋病日人年者急呼妻子
出病者必不起立死也死氣爲白虎剋人年
病日者死又魁罡爲白虎加病人元辰者立
死白虎非必在日辰陰陽中也視直所居神
與病日人年相剋以否
假令不知初病時日以今日日上神訣之令
日日上神剋病人行年及年上神者死陽命
男陰命女以前八後六爲元辰陰命男陽命
女以前六後八爲元辰
假令陰命未生男即從未至子爲前六後八
他准此白虎所居神賊今日及人年上神亦
死若獨賊病日之辰不剋今日爲愈說者云
白虎生初病日病日生白虎皆爲病愈白虎
賊病日人年一一皆死白虎與病人年日辰
相生皆爲愈與病日同類爲安乆
假令甲子日占病登明神后爲白虎者此爲
白虎生病日病者不死春以勝先太一爲白
虎者此爲病日生白虎病者皆愈矣功曹太
衝爲白虎者此爲同類爲病乆白虎陰陽皆
有氣並傷日立死不傷立起白虎無氣病者
愈
假令白虎所居神金也時秋有氣若以甲子
日占之雖年及甲上有火神火將恐死謂火
至秋無氣恐不能救有氣也此並式經文也
假令不知病日人年所居立之辰以今日用
神訣之三傳終於白虎若日入墓者爲知吉
凶期以用神言之
假令功曹直用當丙丁日愈庚辛日死又天
一爲用生氣在丑未辰戌之日螣蛇爲用死
在巳亥日他效此
又一法不知初病日時以人來問時占之日
辰人年臨其墓亦爲死日人年所立辰之陰
陽神入其墓者亦死日墓還臨其日辰者亦
死年墓還地年者亦死
假令甲乙日射病時天上甲乙臨未爲日入
其墓若小吉臨甲乙爲墓其日也
假令病者年立子問事時神后臨辰爲年所
立之辰陰陽神入其墓若天罡加子爲墓臨
其年皆死辰墓效日墓之列
又一法用神始終得日墓皆凶天罡擊今日
日墓爲墓門開亦死甲乙寅卯木墓在未丙
丁巳午火墓在戌(餘支干准/此之例也)小吉木墓河魁
火墓大吉金墓天罡爲水土之墓(式經曰白/虎陰陽有)
(氣傷病日人年者死人年上神王相剋白虎/者愈病日生白虎者亦愈白虎生病日者死)
(白虎與病日同類/者爲之安乆也)
　　　占知囚繫罪輕重法第二十三(式經/云先)
　　　(建繫日日辰陰陽而取其當者而傳/其始終終休罪重終囚加罪終死罪)
　　　(重後/輕)
正日時視用神終於王相之氣貴人救之无
罪終於休氣罪重終於囚氣加罪終於死氣
先重後輕終於螣蛇罪重無疑必死終於朱
雀數見掠笞終於勾陳有所勾連終於玄武
置辭而亡終於天空空無所有(有實/也)終於白
虎被罪至死終於吉將傳得其子爲有救罪
得解傳入其獄爲有罪傳得他獄爲移獄所
爲獄者墓也
假令功曹太衝小吉爲獄登明神后即天罡
是其獄他例此所謂移獄者假令起功曹終
於河魁爲移獄一法以初繫日占之各以其
所犯爲坐假令鬥傷人以勾陳殺人以白虎
竊盜以玄武相告罪名以朱雀
假令犯坐傷以勾陳所居神賊繫日即論也
繫日賊勾陳者不論也勾陳與日同類爲繫
乆傳神得其獄者必論
假令以甲乙日繫天一居小吉臨未繫日丙
丁天一臨戌繫日庚辛天一臨丑繫日壬癸
天一臨辰繫日戊己天一亦臨辰爲必離訟
獄傳勾陳之陰得白虎白虎所居之神與勾
陳並賊其繫日者死(式經曰假令以甲乙日/繫勾陳所居在金神上)
(者此爲勾陳勝繫日者即被論罪也若勾陳/居土神上者此爲繫日勝勾陳即免被論罪)
(也)傳勾陳之陰得天一天一生繋日日辰者
爲貴人救之也傳勾陳得繫日子母人將哀
哀可爲上書也
假令七月己未日食時傳送爲太常臨巳(謂/日)
(辰上共得/後四之將)神將不相刑又有王相氣謂金玉
故也天罡爲勾陳加卯傳得其母(謂辰上得/太一也)
勾陳與日同類法爲安乆不然蒙聽令欲知
吉凶之期者以用神傳終爲有救神期也
假令七月己未日酉時天一治神后加於辰
太衝亦加今日日辰神將不相刑有王氣傳
得其母(登明加/卯故也)勾陳與日同類法當繫乆然
蒙得出傳而得傳送天一爲移獄也
　　　占諸欲遠行使出吉門法第二十四
始行時欲令今日日辰人年上得吉神將有
王相休氣而出小吉得傳送下即大吉愼無
令魁罡臨所出門上所出門上之神又不可
傷行者年上神門上神者所出入門也
假令八月甲申日時卯正日時行者年立戌
戌上得登明欲傷行之午午上得小吉小吉
傷登明此爲門上神傷行者年上神也門傷
行者之年道必有殃年傷門行者不安必有
疾病而還(此所謂年上神/傷門上神也)又到日無令賊初
發之時
假令始行之日以甲乙時加寅卯愼勿以庚
辛日申酉時到也若到時賊初發之日咎及
先君又勿令陰陽中絶其類謂凡欲出行欲
令日辰陰陽中有傳送傳送上遇吉將則行
者吉有凶將則行者凶也
假令行時傳送不在日辰陰陽中直視傳送
上有吉將亦吉不可有惡將也
假令遇凶將是螣蛇爲驚恐朱雀口舌拘留
勾陳見鬥戰玄武亡遺天空見耗病所求不
在白虎死喪他效此
又法欲將帥出行欲令天罡臨四季爲神摳
外百事吉(神摳又云无令所之之鄉傷其年/乃有喜假令欲行行人年立四季)
(此爲所之之鄉傷/共年也他效此)
　　　占諸欲行求事者第二十五
以始行正日時无令今日辰上神傷行者年
之所立地辰所立地辰亦勿令傷辰上神若
傷辰上神是謂相刑其事不成也
假令年立巳而今日丙寅神后臨寅此辰上
之神傷人年所立地辰也
假令是日時神后臨寅人年立辰此爲年所
立地辰傷辰上神也法欲有求作者欲令今
日日辰陰陽及用傳中有其事類事類者謂
求財欲得青龍小吉求繒綵欲得太常求蠶
欲得勝光之比也故式經云展上神傷其地
年所求難得後自亡遺
　　　占諸望行者吉凶來否第二十六
必當視所至地之陽神以卯爲限以子午上
神爲至期東方南方以酉爲限子上神爲至
期西方北方以卯爲限午上神爲至期
假令望酉地人從魁加戌爲巳發加子爲半
道加卯爲得限當來以午上神爲至期午上
神得神后以壬癸亥子日至
假令望巳地人太一加午爲巳發加酉爲得
限當來以子上神爲至期子上得傳送期庚
辛申酉日至
假令望寅地人功曹加酉爲來望申地人傳
送加卯爲來望子地人神后加卯爲來望午
地人勝先加酉爲來皆以子午上神爲至期
諸望行者過限皆以爲聞其聞爲不來也要
所至事類度爲不來所爲事類者望貴人以
天一(亦爲/望父)望父母以太常望兄弟以太陰望
婦女以天后望子孫以六合望友及夫錢財
二千石等以青龍望盜以玄武望死喪以白
虎望奴婢以天空(下亦/同使)望吏捕人以朱雀望
行道還以螣蛇望鬥戰以勾陳並以所加今
日日辰皆以比爲來傳以爲至其度限爲不
來也(集靈記云几望行人以甲乙日占用得/巳午神者爲將至用亥子神者爲背日)
(背日爲不至也金匱云至不至問前四言甲/午日前四戌戌上所見神爲至期假今戌上)
(見功曹則寅上至一說云應至而不至乃用/此法也又云占行人以生王爲至期假令用)
(起水神則甲子日至遇墓者則不來假令壬/癸日用起天罡爲遇墓遇墓即止而不來史)
(蘇經曰卜外人以生王而至卜家人遇墓亦/至也凡占吉凶賖促所之遠近皆以計神占)
(之計神者河魁是也故金匱云數以魁離日/假令魁加未未數八魁數五五八四十爲吉)
(凶在四十日内行人當之爲四百里也他皆/倣此也一說云魁罡離初發日爲期日臨而)
(發日即/日至也)
又法居外望内人以夏至辰之陰神居内望
外人以冬至辰之陽神臨今日日辰日辰與
太衝臨未皆爲來
假令夏至以卯卯之陽神太衝今日丙丁太
衝臨寅爲本臨午爲中臨戌爲末皆爲來也
假令太衝臨午當以丙丁巳午日至月期五
月假令冬至以午午之陽神勝先也今日甲
乙勝先臨亥爲本臨卯爲中臨未爲末皆來
假令勝先臨亥當以壬癸亥子日至月期十
月
一法望行者天罡繫今日日辰爲今日至順
繫日辰至逆繫日辰爲不至所謂逆順者假
令望西方人天罡繫北方東方日辰爲順順
即來繫南方西方爲逆逆不來也天道左遊
天罡爲逆天罡臨月辰人年懸門候之望西
方北方人以卯爲門午上神爲至期望南方
東方人以酉爲門子上神爲至期凡所望神
入其門即爲至凡望不至者皆云刑人以刑
假令望寅地人寅上有凶將以凶事留有吉
將以吉事有青龍太常爲錢財酒食爲吉他
效此
假令白虎爲死喪勾陳爲鬥戰朱雀爲口舌
對吏望吉人得吉將凶人得凶將即來他效
此
　　　占諸欲知行者吉凶法第二十七
審知行者年所立辰之陽神與吉將並臨有
氣之鄉上下相生即吉無過與惡神將並臨
囚死之鄉上下相賊又臨年墓日墓者皆凶
也
假令行者年立寅占時而功曹當與白虎並
臨未者此爲與凶將並臨其年墓也大凶(日/暮)
(假/之)又一法若不知行者年以日爲行者身辰
爲行者日之辰陰陽得辰之神陰爲與吉神
將并即吉與凶神將并即凶也
　　　占諸行者欲知家内吉凶法第二十
　　　八
正日時辰上神之陰得吉神將王相休氣上
下相生即吉得凶神惡將即凶以其極而論
之假令得白虎死喪事得大吉及休氣爲耗
病各以善惡將言之他效此
　　　占諸架屋舉百事吉凶法第二十九
正日時無令今年太歲陽神臨今日日辰及
欲所治地即十二歲滅門又無令魁罡螣蛇
白虎臨今日日辰大凶欲使大吉勝先功曹
在日辰陰陽中與日辰相合即大吉非此者
皆凶欲入廬舍效此以日辰上神將言其吉
凶將得白虎多死喪將得玄武多亡遺將得
勾陳多鬥訟將得朱雀多口舌縣官將得螣
蛇多怪將得天空多衰耗治生不成六畜不
蕃息朱雀與登明天一并合宅見誅直用神
傳中有救爲後起者當避之
假令今年太歲在卯八月甲戌日日出時天
罡加卯欲架屋及蓋屋太衝爲太歳陽神臨
甲將得朱雀魁爲玄武臨酉日辰陰陽中無
大吉勝先功曹又太歳陽神下臨日以舉百
事大凶
假令是日時欲治寅地居爲在太歲陽神下
亦大凶也他效此
　　　占宅舍可居否法第三十
正日時視日辰上神神陰得吉神將有王相
休氣上相生可居吉若凶神有囚死氣上下
相賊即凶不可居以尤者言其形狀
假令白虎死喪天空虚耗他效此
　　　占田蠶種五穀好惡法第三十一
正日時欲令今日日辰上神多王相氣與所
欲爲物類神相生又欲天一所居神與太歳
上神相生物類神即大吉日辰陰陽及用傳
中有其物必成熟也無令魁罡螣蛇白虎囚
死之氣臨日辰者凶物類者謂蠶以勝先禾
以功曹太衝黍小豆以太一勝先麥以傳送
從魁稻大豆以登明神后麻以大吉小吉
假令欲占蠶日辰陰陽及用傳中有勝先因
而三傳勝先皆得吉神將得天一所居神與
太歲上神相生勝先即大吉也
假令太歲在辰四月戊辰日中時傳送臨午
占蠶善惡何如勝先臨辰此爲有其物類太
歲上神自得勝先將得青龍神將相生天一
在大吉不與勝先相剋則爲大歲日辰上神
皆有王相之氣無有灾害諸物類等並效此
也若物類神與太歲上神相賊天一所居神
剋日辰陰陽中無其事類則爲大凶敗也
　　　占今年舉百事商賈田蠶法第三十
　　　二
皆以日辰及家長年上神將言之
假令得傳送青龍及王相之氣可爲商賈得
勝先大吉神將皆宜田蠶亦以所欲爲類神
上得凶者言所生得玄武爲亦遺餘效此
　　　占諸市賈求利吉凶法第三十三
正日時欲皆令今日之時辰上神及人年上
神與所欲爲市買物類相生者吉又欲今日
日辰陰陽中有小吉青龍青龍所居神與今
日日辰上神相生者吉太歲上神不剋人年
上神人年上神不制青龍者吉又欲令所往
至之地上有吉神將有王相氣與人年上神
不相賊市估有利
假令九月戊子日日昳時太衝加未欲爲估
市人年立己太歲在寅大吉爲天一臨於戊
(戊寄位在己己/即人年立辰)傳送爲青龍臨子此爲有其
物類其日辰與人年上神及青龍所居神相
生大吉臨人年魁臨太歲不與人年神相賊
而北出傳送下大吉利雖先備二吉一凶可
用務令日辰人年上神相生物類者可用也
(式經云審問所之之鄉東西南北四維得與/年相生多王相之氣者即有福估市有利不)
(逢賊盜所居見好所欲皆得但青龍居有氣/之神而加有氣之鄉即得財若青龍制人年)
(即無/所得)
　　　占諸欲畜集何者好法第三十四
正日時各以其事類在日辰陰陽及用傳中
有其物類類又與人年上神相生者吉利可
爲畜積也直用神始於無氣終於王相即前
利少後利多非此者皆凶所言物類者粟以
木神黍小豆以火神麥以金神麻以土神稻
大豆以水神絲綿以太常布帛以神后皮革
以白虎田蠶以勝先
假令七月甲子日雞鳴時太一加丑謀欲收
麥天罡加子陰上神得傳送傳送金神爲麥
類在用神陰陽中人年立申申上得神后與
傳送相生爲物類與人年上神相生也是爲
可收也用起天罡天罡氣休老傳終皆得王
相氣爲後多利他效此
　　　占諸欲畜生類可得否法第三十五
正日時視日辰上神無魁罡螣蛇白虎即吉
可畜收視其物類神王相臨有氣之鄉爲吉
多利魁罡所加不宜畜也
假令魁罡加未羊不可畜加亥猪不可畜他
效此
　　　占欲買車舟吉凶何如法第三十六
正日時視日辰上神陰陽及用神傳中有六
合太衝與吉將並合又與日相合者吉可乗
爲使利主與凶將並賊今日者損主勿乗之
假令太衝與玄武并者乗而亡之與白虎并
數載死人宜喪事他皆效此

黄帝龍首經卷上

黄帝龍首經卷下薑四
　　　占馬吉凶法第三十七
正日時以勝先占之勝先與吉將并臨所生
之鄉即吉與凶將并臨所賊之鄉即凶以勝
先上將及所臨之鄉吉凶深淺言之也
假令勝先與青龍太常並臨木火辰來未之
地即吉是爲良馬也若臨金鄉即咬人臨戌
躓戾臨水爲病臨丑喜走與玄武并因放自
亡與白虎并且死與螣蛇并驚敗事他皆效
此也
　　　占牛善惡法第三十八
正日時以大吉占之大吉臨木爲病臨火且
驚以得賣臨金且欲賣之臨水田牛也臨土
畜也若天地吟且用神與天一并臨有氣之
鄉且入縣官與白虎并爲自死與勾陳并爲
抵觸人與螣蛇并時時苦驚玄武并且亡遺
他效此(亡遺責大吉大吉湖神也一/法又責軫星下亦責太衝也)
　　　占羊可養得否法第三十九
正日時以小吉占之加金欲畜之加木欲殺
之加火可畜加水爲衰耗與吉將并臨有氣
之鄉即吉與凶將并即凶得白虎爲死加寅
戌數逢狼加辰入墓亦死
　　　占猪善惡法第四十
以登明加巳午即放加水鄉溷豕加金木可
畜加土爲病死加王相鄉欲與天一太陰并
爲祀豕也與凶將并臨囚死之鄉爲凶登明
與白虎并即走失欲知生死以氣言之有生
氣生有死氣死自死與螣蛇并爲驚亡加日
辰人年人墓亦死(占亡失登明加酉不得責/未上從魁不得責巳上小)
(吉日辰陰陽/能制之即得)
　　　占犬可畜否法第四十一
正日時以河魁占之子能捕鼠加卯能走獵
加巳午善聲加未能鬭加辰自死加亥賣之
加寅狂走加戌嚙人與太陰并爲用禱祀也
　　　占雞可畜否法第四十二
正日時以從魁占之加未能鬭加金水可畜
加丑爲自死或被殺加辰爲子加未欲用祀
與吉將并臨有氣之鄉即吉與凶將并又臨
囚死之鄉即凶
假令與螣蛇并爲好驚作怪崇與朱雀并非
時好鳴與勾陳并雌雞坐鳴與玄武并且亡
走與白虎并爲狸所食也
　　　占奴婢下賤利主否法第四十三
正日時視其日辰陰陽及用神傳中從魁與
吉將并有王相休氣與今日日辰相生宜主
直用神上賊下皆爲吉深利親附甚蕃息從
魁不在日辰陰陽及用神傳中又與惡將并
而賊今日又用神賊上其爲慢謟欲害其主
假令八月壬子日日昳時天罡加未占奴婢
吉凶傳送爲玄武臨壬從魁爲太常臨子從
魁與壬而王相相生又在日辰陰陽中勝先
爲用而臨酉上賊下此時占下賤者皆好
假令十月乙卯黄昏時功曹加戌上賊下從
魁爲六合臨巳不在日辰陰陽中又賊日小
吉爲用臨卯下賊上皆爲慢誕欲害其主
可畜也
　　　占買賣財物六畜知售否法第四十
　　　四
賣者欲使今日之辰王相買者欲使今日之
辰囚死皆令物類之神在日辰陰陽及用傳
中與今日日辰相生即吉賣者可售買者可
得若物類神不在日辰陰陽中及用傳中又
與日辰上神相賊買賣俱不得其所
假令十月癸亥日日昳時功曹加未占人買
賣牛小吉臨水陰上神得功曹勝先臨亥陰
上得大吉爲在陰陽中又與辰上神不相賊
賣之與買兩得其所
假令是庚辰日卜賣牛太衝臨庚陰上神得
河魁登明臨辰陰上得勝先大吉不在日辰
陰陽中是無其類也日辰上神皆與大吉相
賊買賣兩不得所
假令今日日上神賊大吉客不肯取辰上神
賊大吉主不肯與日辰上神俱賊大吉妄有
所語他效此
　　　占人亡所在吉凶法第四十五
正日時視所問人鄉上神與今日比者在不
比者爲不在也假令今日甲也若問午地人
在否午上神得傳送與甲爲比比謂有甲申
之例也則所問人在矣假令午上神得大吉
無甲丑爲不比所問人不在
又一法欲行諸人家知人在否正日時神后
臨日辰與婦女欲飲酒天罡臨日辰在後家
欲訟錢太一加日辰其作小車若木器(一云/近出)
(欲/遠)小吉臨日辰其人在牀上卧未起傳送臨
日辰行不在從魁臨日辰在後家天魁臨日
辰其人病登明臨日辰其人在土上數錢大
吉臨日辰在吏家須臾還(或云在洒/家正欲出)功曹臨
日辰在吏家與長者客語(一云在家/木作不出)太衝臨
日辰見在門中(一云在舍北作/舡車處斫木)
　　　占欲上書奏記見貴人法第四十六
欲上書奏記及見貴人皆欲令所見事類神
將上下自相好所臨上下相生即大吉得福
非此者凶
假令上書欲見王者天一居金火土而加金
火土之辰見諸侯以太常見將軍以勾陳見
二千石以青龍見令長以朱雀效此非必在
日辰陰陽中宜視其事類神將觀其所喜善
惡也所應喜歸母子
　　　占人奏文書劾事解否及何時來報
　　　法第四十七
日辰上得吉神將有王相相生即爲吉功曹
與吉將并青龍與吉神并者皆吉及直用神
終見其子有救者爲事解無救者爲不解
假令望文章所在之鄉在南方否功曹登明
若青龍在北方下爲且至以功曹登明臨日
辰爲至期法以傳終救神爲至也
　　　占詞訟吉凶事勝負法第四十八
以日上神爲客主上賊下先者勝下賊上後
者勝勝者不可令先者年上下相賊上下相
賊雖勝後必敗殃日辰上下不相賊兩解不
闘
假令八月丁巳日時加巳年立卯功曹加之
勝先加丁日辰之陽神並比和此爲兩解者
准此若欲以長幼則知勝負以今日長年辰
爲少壯也日勝辰長者勝謂日勝辰上神也
辰勝日少者勝謂辰勝日上神也以日辰上
將言之以知其勝負
假令將得勾陳見以鬭爭事相告也勾連將
得白虎忿爭至死將得螣蛇恐死有罪罪謂
被笞也將得天空所言非是謂以論長短相
告也將得朱雀當獄訟謂爭口舌事也將得
玄武胃辭而亡亦主妄言
假令訟者年立卯傳送臨之爲年上下相賊
先者爲客後者爲主
　　　占諸吏謀對計簿當見上官知喜怒
　　　法第四十九
正日時視日上得吉神將有王相及休氣與
所欲見事類神將相生即吉
假令欲見王者以天一諸侯以太常將軍以
勾陳卿相二千石以青龍令長以朱雀與日
辰人年上下相生即喜悦所言並見聽非此
者皆凶
假令欲見將軍勾陳所居神賊日辰人年上
神即怒也日辰人年上神賊勾陳則將軍不
肯見人雖不相生不欲相賊
　　　占諸欲攻讎報隙法第五十
無令謀事類神賊謀事者年上神及地下辰
皆凶假令諸欲報謀者之年立寅白虎在傳
送上此白虎所居神賊人地年也
假令謀者年立辰而功曹臨之而白虎所居
神賊功曹爲賊人年上神皆凶不可行也
假令數人謀繫在各以共年上神與所立之
辰與白虎所居神相賊則凶不相賊有王相
氣則吉王相者則謂人年上神將也謀殺人
以勾陳盜人以玄武謀燒人屋以朱雀匿罪
人以太陰六合謀娶婦女以天后諸所造爲
事類皆欲令賊事事者年上神也各取其事
類神三傳之終於王相爲有福於囚死爲有
賊也他准此
　　　占諸被賊圍邑陷陣客主勝負法第
　　五十一
正日時斗加四季利爲客可先起兵斗加四
孟利爲主宜後起兵兵常背神后擊勝先大
吉也斗加四仲不可起兵客主俱敗也若時
迫不得不戰即背小吉擊大吉此爲逆兵也
天地吟無舉兵行伐必見圍也若日暮欲休
息者兵將常居今日小吉時前三辰是也
假令正月中大戰暮欲宿兵將軍常居卯辰
巳寬坐不可伐小時常與月建俱也他皆倣
此
　　　占欲獻寳物以遺尊貴知勝吉凶法
　　　第五十二
今日之辰王相又欲今所遺神好辰之上神
及其所奉物類神即見物喜而愛敬也
假令奉王者以天一諸侯以太常乃至令長
丞尉以朱雀皇后夫人以天后庶人婦女以
神后此爲諸所遺者也
假令欲獻婦女物類等謂田宅以勝先穀米
牛以大吉雞狐犬以天魁豕以登明羊雁酒
食以小吉奴婢飛鳥蟲豸以從魁虎狼野禽
以功曹船車貉兔以太衝刀兵璧玉玃以傳
送蛟魚水蟲以天罡布帛衣服以太常錢財
寳物以青龍絲帛以太常布物以神后皮革
以白虎田蠶以勝先之類是也皆不欲令所
遺神好之辰上之神將得天空物損而無得
若相好而受者即蒙其福也
假令三月辛卯日食時從魁加辰欲遺二千
石以璧玉功曹爲太常臨酉傳送爲朱雀臨
卯登明爲青龍加午青龍爲所遺神傳送爲
奉物又爲辰上神而青龍所居神好之二千
石必喜所奉物必得福報也(神樞曰假令二/月乙卯日午時)
(傳送臨辰欲遺二千石璧玉傳送爲所奉之/物又爲辰上神而青龍所居神好之此爲二)
(千石必悦而受之也好之爲相生也彼人剋/所貢之物爲貪而受之若畏所貢之物物剋)
(之則不敢受也所謂皆欲令今日之辰王相/及所貢之物類與彼相好即悦而受之也)
　　　占求婦女法第五十三
正日時視陰中有天后神上下相生日上神
與辰上神不相剋賊即可得也若日神陰陽
中無天后神天后上神與辰上神相賊者不
可得也
　　　占求婦女有兩三處此婦女可取誰
　　　者爲良相宜法第五十四
欲取求其鄉上神有與天后神后相生者可
取也
假令九月甲子日平曰時太衝加寅求申鄉
女午鄉女辰鄉女者以神后爲天后臨亥申
鄉上神得從魁午鄉上神得小吉辰鄉上神
得太一小吉土太一火與天后神相剋賊獨
從魁金與天后神后相生即取申鄉上女爲
吉欲知婦好醜天后王相者好囚死者醜也
欲知其顔色者以年上神言之(神樞曰天后/在陽或乗王)
(相之氣爲好而且少也若天后囚死爲醜老/又神后加孟長女加仲中女加季少女亦柔)
(以天罡年上神遇火火加金爲色赤白亦柔/以天罡所加之凡太衝從魁登明小吉爲太)
(陰或用此者皆陰翳婦人/之位其人主爲再嫁之象)
　　　占夫婦相便安否法第五十五
各以其年上神相生即吉相賊即凶夫年上
神賊妻年上神妻有咎妻年上神賊夫年上
神夫有咎(神樞曰去與留視喜憂注云夫妻/和睦爲留不和者爲去皆規日辰)
(若吉神善將臨日辰上下相生者爲留若惡/神將臨日辰上下相剋者爲去而不睦也一)
(云天后剋六合婦妾將奔隨人若六合剋天/后自誘他妻妾也一云三傳内人本命相入)
(者爲和反吟不和一云日辰上神相生與吉/將并者妻妾安其室日辰上下相剋神將内)
(戰者煎熬不寧不寧爲不安其家室也一云/傳送太衝臨日辰者妻妾有二心一云大吉)
(傳送臨日辰妻/妾愛外人也)
　　　占懐孕爲男爲女法第五十六
正日時視時下之辰與今日比者男假令甲
日時加午甲午爲比比者生男
假令今日甲時加未未爲時下之辰無甲未
爲不比生女無疑也
又一法以天罡占之天罡加陽爲男加陰爲
女舊說云傳送加夫本命婦人遊年上得陽
神爲男得陰神爲女
　　　占諸貴人欲救罪人得否法第五十
　　　七
正日時以直神言之傳得其子即有救
假令木神直用傳得水神將而火在其上他
效此傳得其勝其子爲將但許人耳而心欲
相賺也
假令木神直用傳得土神而火在其上所謂
用神得其子
假令正月丙子日從魁辛亥食時登明加辰
勝先臨亥下賊上爲用傳得其子爲救
假令正月丙子日從魁加申大吉子上賊下
爲用子水懷憂大吉傳得功曹得憂者之子
爲有救助用神終不見憂者之子憂不解也
他效此
　　　占居處去留所宜法第五十八
視日辰上神將無王相休氣上下相剋宜去
日辰上神之陰得吉神將王相休氣上下相
生者宜留以陰陽神將言其形狀
假令白虎在陽以去者死喪不在陽可留他
效此
　　　占諸聞王甲有罪吉凶法第五十九
視日辰陰陽中有其事類與今日日辰比者
是也不比者不是也
假令聞某爲盜今日甲也而勝先爲玄武在
日辰陰陽中即是也勝先午有甲午爲比太
一爲玄武無甲巳爲不比也(說云或聞所議/死若白言所乗)
(神與今日合則死與今日比亦死今日子子/與且合爲白虎是也非此者皆虚聞子孫吉)
(凶亦同前比合之法若聞吉事視青龍與六/合臨日辰者是實也非此者不是若聞凶事)
(傳視白虎所臨辰上神占之得青龍六合與/今日比者則所聞者不吉是實也然此例多)
(不可備舉並在神樞/□五占所聞虚實篇)
　　　占人所造爲事成否法第六十
視其事類在日辰陰陽中與日上神相生者
即吉若日辰陰陽中無其事類又與日上神
相剋者不成
假令欲治宅而大吉勝先在陰陽中與日上
神相生則吉成非此者爲不成
　　　占人有憂事得解否法第六十一
以問事時占之正日辰視日辰上及人年上
得吉神將有王相氣直用神傳得其子爲憂
解用神爲王相氣所傳得其子其子無氣雖
解猶難無氣不能制有氣用神爲囚死所賊
傳得其子其子囚死俱有氣爲可解其子王
相爲憂兩解
假令十月丁亥時加未占憂疑勝先臨亥下
賊上爲王相所剋傳得大吉爲得其子其子
囚死氣爲憂有解意然亦難
假令四月丙寅日丑時神后臨丙上剋下爲
囚死所賊爲用火懷憂傳得小吉小吉火之
子而有王氣爲憂兩解也欲知解期視用神
所生爲吉期所畏爲凶期也以用神所臨地
辰所生爲吉期所畏爲凶期
假令勝先臨水爲用以戊己爲吉期壬癸爲
凶期勝先臨金爲用以壬癸爲吉期丙丁爲
凶期他效此
　　　占捕前事得否法第六十二
行時欲今日日辰上神與人年上神賊所求
物神即日得若物類神賊日辰上神又害人
年上神爲凶凶即不得也所謂物類者虎豹
以功曹鹿兔以太衝野獸豕以登明鳥以從
魁馬以勝先
　　　占人始欲帶製新衣吉凶法第六十
　　　三
正日時欲令日辰上得吉神將有王相氣又
令青龍太常在日辰陰陽中陰陽中所居神
與今日日辰相生者吉非此者凶縱青龍太
常不在日辰陰陽中宜視青龍太常所居神
與今日日辰相生者亦吉也
　　　占弟子始事師得成達否法第六十
　　　四
以今日之辰占之日爲弟子身辰爲所學者
時下辰爲師欲令其子加母時必見受道成
於師又順天道又欲令日辰上得吉將神有
王相者休氣上下相生其用神終於吉神將
有王相氣者吉無令辰上神上下相賊其發
用神又終於神上之墓而無氣者憂學不達
也
假令正月丁卯日日出時登明加卯丁爲弟
子身卯爲所學者時下辰爲師丁日加卯者
子從其母也卯上神上下相生用終功曹將
得金神不相刑又有王相之氣此爲學者達
矣
　　　占内寄者吉凶法第六十五
内寄者無令五行加其所憂及今日之辰陽
神所臨之地辰賊今日日辰皆爲害主人
假令九月甲寅日時加酉内寄者此爲五行
加其所憂又今日日辰陽神功曹臨申申爲
金賊今日甲寅木此爲臨地辰賊今日日辰
也他傚此(又式經曰凡有室宅欲内他人者/愼無令時下辰之陽神臨日辰皆)
(今日日辰爲害辰假令十月甲寅功曹加申/此爲時下之神害今日之辰也謂申上之神)
(傳送加寅之上下剋日辰日辰復在申上被/剋也時下者諸日所加十二辰也辰之陽神)
(者今日時下支上神也謂不欲此支上神令/加其所臨日辰傷今日辰也又各從豹尾來)
(不可諸物皆同假令十月丁己日申時以月/將功曹加申太一臨亥太一巳之陽神火也)
(亥水也亥遇剋丁己爲害主爲所臨日辰害/今日日辰也他准此其合主一賊入家假令)
(七月癸己日太一加此合倣之神樞曰若欲/寄止於人家神后臨行年者主人欲謀危客)
(日辰上見天魁白虎者主人欲謀殺客日辰/上見登明天空者主人欲謀誘客並宜急去)
(若日辰上見吉將王相/相生者並吉無他故也)
　　　占怪崇惡夢法第六十六
正日時視日辰人年上神將有王相休氣上
下相生者吉非此者凶魁罡螣蛇白虎臨日
辰人年者凶(其神將王相憂王事死喪囚/氣主亡遺病伏廢憂六畜也)其
用神在陽爲憂外事在陰憂内事各以其家
人年上神言之
假令年俱立惡將下未必俱惡以天罡所臨
别加陽憂男加陰憂女加孟爲長加仲傷家
母加季憂小口(式經云神在外比鄰受殃在/門家人受殃在内身受殃又)
(曰人年日辰上見戌犬怪見酉釜鳴見申兵/刀不葬鬼怪見木墓鬼呼怪見午馬血怪見)
(辰巳龍蛇怪見寅鳥獸怪見且/牛畜風塵怪見亥子猪風怪也)
　　　占知死人魂魄出否法第六十七
正日時時下辰爲死加辰上神勝日上神及
時下辰者爲復殺(式經云以家長行年加子/若太歲人年命日辰上見)
魁罡小吉螣蛇白虎有鬼天罡加陽男坐之
加孟爲家長加仲傷家母加季憂小口天地
伏吟殺不出天地反吟雖出復還魁罡臨日
辰爲復重殺非此者皆爲出也欲知所牽爲
魁雄爲罡也欲知凶鬼在家處所法視天上
鬼星臨即是鬼所居處也(式曰魁罡臨甲鬼/在門臨乙在户臨)
(丙在堂屋臨丁在竈臨戊在庭及房臨己在/碓磑臨庚在雞栖臨壬在猪圈臨癸在厠)
又一法欲知死人家有餘殃已否正月以將
加死時魁罡加日辰重有死者欲知在何日
月禍至視所加日月爲陽取男爲陰取女
又一法欲知雄雌所起雌隨午雄隨罡
　　　占葬事法第六十八
必先定五行若勝先時下辰與今日日不比
及推式愼無令魁罡臨今日日辰又勿令白
虎臨有氣之鄉即大吉後乃無咎不如法者
禍起之始
假令十一月乙酉日申時欲令葬埋爲日加
申申爲時下辰與乙爲不比太一爲白虎太
一火冬死爲無氣比時葬大吉欲知蒿里道
常以天罡加太歲月建功曹傳送下地爲蒿
里道可葬其下大吉又後世不得蒿里道死
不止無後嗣絶煙火也
假令神后加太歳功曹傳送下地是爲地中
蒿里道喪其下亦吉也爲葬埋者擇時常令
魁罡螣蛇白虎此四神藏没四維中乃大吉
推葬日常以魁罡加月建功曹神大吉下日
辰推月吉日常以魁罡加月建功曹傳送下
日定開之日可葬勝先神后下滿成等日可
娶婦
　　　占始舉事有風雨否法第六十九
常以始舉事時正日辰功曹臨今日日辰在
天一前即風起矣傳送臨今日日辰在天一
後即雨至矣
又法得陽凶逢風得陰凶逢雨日辰上得陽
神將爲陽凶得陰神將爲陰凶若天旱欲知
何日雨至以問時占之其用神傳終於有水
神上者即有雨氣非水神者無雨氣必欲知
何時雨者
假令傳得登明神后即雨傳視其陰得何神
而知時也
假令得勝先以丙丁日雨得金神庚辛日雨
得木神甲乙日雨得土神戊己日雨然得土
神雖雨猶旱若得水神以壬癸日雨傳終無
水神及得土神者並爲旱也欲知旱幾時當
有雨以九九筭之
假令用神傳得大吉大吉神臨子大吉丑丑
數八子數九八九七十二當雨(若大吉臨巳/巳四四八三)
(十二日/當雨)欲知今月雨多少何如以問時占之
用神傳終有水神即雨多無水神即雨少
又一法以月將加時龍在前三前五者雨在
後二後四者風雨旱虎在前亦風功曹爲龍
傳送爲虎卯爲雷子爲雲雲從龍風從虎虎
龍所乗神有氣必有風龍虎興雲雷并者必
有大風雨又云傳送加日辰在天一後者雨
也功曹臨日辰在天一後亦爾
又法欲知何日雨以大吉加月朔神后下大
雨太衝下小雨
又法占雨何時止以月將加時視魁加四季
不雨加申雨止加子爲陰加巳午爲旱加神
后雨後有風加寅卯見白日
又法以月將加月建辛癸加地下辰晴求雨
亦爾
又法魁罡加季止加孟不止加仲巳不已
又法月將加月建視天上壬癸下加地辰是
晴日壬子所臨亦雨也
　　　占欲入山取物法第七十
正日時視日辰上神陰得吉神將王相休氣
上下相生者吉爲得物多矣陰得凶神將囚
死上下相賊者即凶必爲陰雨泥塗爲敗此
謂陰凶逢雨將得白虎逢惡禽獸將得玄武
爲寇盜日上神凶者尤甚辰上神陰凶可忍
俱凶大惡
假令七月庚寅日平旦時太一加寅登明爲
朱雀臨庚太一爲太常臨寅功曹爲天后爲
登明陰傳送爲青龍爲太一陰皆所求得遂
日辰俱吉者尤吉俱凶者大凶
　　　占欲入深水渡江河法第七十一
正日時視日辰上得吉神將有王相及休氣
上下相生者即吉反此者大凶以風波爲敗
謂陰陽也
假令八月甲子日天罡加未登明爲太陰臨
甲從魁爲太常臨子傳送爲白虎爲登明勝
先爲青龍爲從魁此爲陰也神樞云支傷干
吉更長干傷支吉欲减支干俱傷亦减並吉
也
　　　占馳使往來信實否法第七十二
以使來時占之時勝日上神如其所言日勝
時上神所言不實也辰上神亦如所言時與
日辰相生欲來和合也又云辰上神與日上
神相生者亦欲如其言也太陰天罡臨日辰
及將軍年上其言不信傳送爲朱雀天空加
日辰者其言反覆口舌來爲姦詐不自姦所
左右邊即姦詐人也又占欲逃亡戰鬭當避
太一向之敗也太一正月在子二月丑三月
寅四月卯審賊來否若太一神后加今日干
天罡小吉前若刑殺凶神俱加今日干爲賊
今日至支干上不見此神爲不來也望見道
上人疑是賊否支傷逕可前干傷逕不可前
又道上望見人以月將加時視日上辰加功
曹傳送登明見吏若神后太一姦人盜賊魁
罡主喪若病人以月將加時視日上辰加功
曹傳送登明見吏若神后太一姦人盜賊魁
罡主喪若病人從魁勝先太衝小吉白衣人
神后臨卯爲冤家也
次客一用起神后二從魁三功曹四登明五
天罡六大吉七勝先八太衝九傳送十太一
十一天魁十二小吉陽取後三陰取前五
黄帝龍首經卷下
