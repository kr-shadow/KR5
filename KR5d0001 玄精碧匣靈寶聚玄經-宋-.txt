#+TITLE: 玄精碧匣靈寶聚玄經-宋-
#+DATE: 2016-06-11 12:27:12
#+SOURCE: github.com/kanripo/KR5d0001 master 6334a02d                
玄精碧匣靈寳聚玄經卷上取一
　　　赤明開圖部
天機之書開明大道頓泄根源統之有宗會
之有元範圍天地通乎幽玄陰陽匹配天道
自然玄黄定位剖而爲二輕清覆地重濁承
天輕清積氣化爲雲煙重濁積氣水出高源
一氣化水坎卦生焉
　　冬至上夏至上
　　驚蟄上白露上
　　清明中寒露中
　　立夏中立冬中
　坎卦生於子謂陽氣始生之地也萬物方
　動萌芽漸滋天始布其陽氣人欲進其常
　道以此占人將欲昇新事始然坎爲天地
　之中運動如在半(途星旺門順/方可濟事)
二氣乃土與地相連水中陽聚土石城川陰
陽接結坤卦神全雲煙之下土石之上陰精
凝結陽昇而前
　　小寒上小暑上
　　立春下立秋下
　　穀雨中霜降中
　　小滿中小雪中
　坤卦在申極陰至柔先(缺文)
　繼母終始蔽翳動靜不(缺文)
　能行止不能止有謀不能見其終也
三氣乃木發萌於地雷隱其中震卦當位
　　大寒上大暑上
　　春分上秋分上
　　雨水下處暑上
　　芒種中大雪中
　震卦生卯震厲成剛也震則動動則光耀
　漸進吹嘘之利時以益長變易更盛消息
　相因占人動謀而遇人又曰雷門凡事遇
　登門有驚尚未能入其室星旺門順凡事
　可成矣
絜齊萬物巽卦四氣風行乎中電光發厲
　　冬至下夏至下
　　驚蟄下白露下
　　清明上寒露上
　　立夏上立冬上
　巽卦生巳謂四缺百川流溢皆歸之也大
　往小來則天地未交而萬物先通陰陽已
　交而卦氣未合始立者生榮已萌者不長
占人有先後事達其始而塞其萌卦象寬
　江海尚歸之凡事當可折衷而兆
百靈始立中央五氣天始覆(缺文)
五氣絪緼人兹以始
　　小寒下小暑下
　　立春中立秋中
　　穀雨上霜降上
　　小滿上小雪上
定章曰中央象空謂戊己之位土寄於坤母
乗之也萬物得之而生理之而長山川定形
則百靈始出天地之數五五謂二十五成大
道而行鬼神也
六氣健明剛柔得位萬物咸榮陰陽大利百
脉纔通乾坤發麗
　　大寒下大暑下
　　春分下秋分下
　　雨水中處暑中
　　芒種上大雪上
　乾卦生亥陰氣極也故欲變化之道夬陰
　必退純陽初生小往大來之義金水交通
　直以大而生焉故乾其靜也專其動也健
　天傾於上日月歸之占人吉凶兆半猶豫
　循環之事遂則當有折闕
金氣無依肅殺來至不覺凄然卦出于兊莫
逃乎七天地驚煙
　　冬至中夏至中
　　驚蟄中白露中
　　清明下寒露下
　　立夏下立冬下
　兊卦生酉月門係焉夕陽虧折萬物老死
　行肅殺之令故謂天地賞善罰惡之地兊
　者說也占人當有口舌訟官不能明理陰
　謀者事當泄也又爲日月之門凡事阻滯
　而終
艮止於八萬物潜殺火出于寅鑄鋾七金覆
觀坎陷仰見离明
　　小寒中小暑中
　　立春上立秋上
　　穀雨下霜降下
　　小滿下小雪下
　艮卦生寅謂進退無常時止則止時行則
　行動靜不失其時艮者止止其所也占人
　進退不離其居建寅之月陽氣大申可進
　不可退當遂也
火炎于上水潤其下動靜其中分乎晝夜夜
陽九离顛倒變化
　　大寒中大暑中
　　春分中秋分中
　　雨水上處暑上
　　芒種下大雪下
　离卦生午陰氣生焉陽氣分位相干犯也
　剛處其外而能安居陰柔在外而不能定
　分大往小來明而既竭事將亡
　矣占人當有不正之義
接氣超神依宫八卦剥拆盈虧乗除上下南
北往來以成冬夏東西出没以分晝夜日月
循環不至交差乾爲天兮萬物之父坤爲地
兮萬物之母陰氣既衰巽爲長女經緯九虚
總攝八土以齊七政歸於紫微維綱天地星
日璇璣紐樞定坎斗柄朝离
　　　森羅萬象部
天剛指月將晝夜分速遲黄赤并黑道永短
從其魁森羅垂萬象環衛帝拱隨四極立大
曜四時經緯推東方太陽帝君歲星天宫天
蓬青春主之南方熒惑地水宫羅㬋天猷赤
夏主之西方統運中界太陰后星鎭星太白
計都月孛黑殺白秋主之北方辰星紫炁玄
武黑冬主之二十八宿角亢氐房心尾箕斗
牛女虚危室壁奎婁胃昴畢觜參井鬼柳星
張翼軫虚外周圍三十六曜皇太清玄元文
虚極由皓動翰素無釋變奕車昇崖定孝重
思天曇碧珠華曜空堂瑞廣壽飛照臨日時
諸星協贊五行四維主張氣運人物興衰調
理陰陽永世可期
　　　雷霆風雨部
太乙雷霆八卦所繫天沖破軍雷祖大帝運
入乾宫是爲開天進入坤宫是爲闔地運入
巽宫名曰風師運入坎宫名曰雨師運入艮
宫名曰番山運入兊宫名曰覆水運入震宫
名曰　　運入離宫名曰電會又有傷門直
事雷神在乾霹靂在　　　在离掣電在坎
雨興在兊翦物在震伐人在坤並艮
　又推旺相陽使高飛休囚陰使勢緩低微
變化節後遇　　　陰陽明晦預合天機地
氣上昇雲虚有篆生成之數河圖之先癸分
十盡寅十三元子丑巳午甲申加己未青黄
之氣存乎母育發泄於乾乙丁出震壬午齊
肩丙辛戌亥兊澤之源卯酉日月之門艮爲
樞户庚辰遊於离卦翼火星炎躔次黑道皎
潔光圓又推天氣下降混元之宿南辰在治
風雨司之次其二使風逆循支雨師順仲同
隸而爲水風即發月火即霏金木即止日土
微微木金虚靄金水雲低水火大作水月淋
漓太陰一曜躔次黑道天施全機權衡入於
雷府未會諸神非雨則晦月禽神會權衡入
未只降昏迷若遇天星風水火二神歸四正
猛風折木山嶽崩頽望晴陰降陽止陽降陰
滅只以南辰宫制立見晴暉如乃相生同類
又有臨交得母轉添雲翳黯黯空垂更忌太
白熒惑又見青朱同位月纏黑道返起風雷
風到太陰同酉風狂不弱雨到太陰同卯雨
生暴雷轟雷震雨太陰纏於畢宿揚塵播土
月曜度到箕星太陰離於畢宿風起天相若
别箕宿雨出天機風乃陰陽盛氣天府天同
風之絶地天梁天樞風之廣位天相天機司
風雨吏日月之行亦經离坎中分二道唯黑
主風出於九地隱見無蹤要玄之奥分於夏
冬雷霆之府格有大小大格爲府小格爲宫
入府主雨入宫主風天機在日　　　　正
根尋源變遁而通三返晝夜水火交攻三要
動靜　　　　直事伏吟論曰眞宗前後二
辰先降其中自然之道不　　　陰陽一判
風雨數終
　　　九皇直符部(陽遁一局丙辛日戊子/時以甲申天沖爲直符)
　　　(加乙宫六/戊天蓬時)
巍巍九皇直符九宫主張元氣變化無窮性
各有常萬事克從天蓬子禽保固長乆水灾
火盜莫大其凶利用安邊築城壘土遠行千
里是以不中安營建寨却利天蓬春夏用之
兵威雄雄婚殺公婦埋葬興隆秋冬之月收
損主公修造不吉火焰燒空若占乆出千里
迴蹤天内子成(其符時干各/天内時也)崇上受道結交
傳業却有和容若圖非事蠱怪瘟鍾行軍斬
將人馬無功嫁娶起造宜向秋冬遷移不吉
官盜交攻二百里灾春夏相逢行人歸矣雨
水濛濛天沖子翹報冤伸恥行軍大勝却立
奇功破圍攻敵覆怨堪通春夏商賈得利重
重移徙亡女一年之中修造之者三載逢凶
嫁者産死娶者困窮上官利武占取天沖天
輔之星名號子卿設禮修教守道安身揚兵
萬里威耀朔庭上官利武起造祥貞婚姻移
徒春夏忻忻秋冬盜賊不可加臨營求商賈
百事不成天禽居中祭祀求福戰征神助德
號子公執仇討賊勦獲不空秋冬大利春夏
多凶婚姻商賈埋葬尤隆上官大吉四季雍
雍乾宫子襄治疾求靈將兵大勝星日天心
求　　　得遇至眞春夏不利秋冬嘉仁天
柱子申隱形藏跡　　　　不利行軍人傷
馬死車損其輪陰私謀匿無險有亨　　　
　慶賀通逹戰鬥大勝星日天任嫁生貴子
商賈財成　　　　可保安寧子房直時遠
行作樂召和得就星日天英用兵戰鬥傷損
軍人莫言移徙主火光生修營築室腰眼伸
吟休囚從建悮觸灾深天數主之凡當敬欽
　　　八卦直事部
八門直事逆順數分乾德乃開主司屬金舉
事博戲大利遠征坎宫休水源事必清修造
尚進取和治兵私謀稱欲友利行軍艮生山
繼營謀事始不宜侵伐利謁貴人征戰敗北
反受天刑震傷主之輔殺稱心討奸捕寇中
道而擒吉行爲用自有灾迍巽神杜塞誅謬
逃奔百不遂一道逢凶人离明之景上書啓
陳又宜□陣又宜巽兵吉行中道失物傷神
坤維受死戮滅之刑不宜岀入疾病俱生如
行吉事人鬭財爭兊梁驚門掩捕稱心破圍
攻敵他危我存休囚逐節依卦而更逆則灾
至迫則刑名日辰臨卦天乙之靈金化生水
水流木榮木動火爀火炎土平土精金長上
下相承如斯得吉几有通亨金動木折木動
土萌土動水滅水動火塵火動金缺是謂逆
行子首其父弟陳厥兄以水得水臣亢君情
以水得土文書官刑以土得水才福競爭以
木得金口舌來臨以金得火乖逆人情以火
得水損　　　符事相得若君若臣君若損
臣杜絶賢人臣若賊君　　　　君臣慶會
駕車登雲
　　　陰陽變化部
太初混一陰陽相娱遂成孛格悔吝殊途格
榮反枯青龍反首跌穴飛烏乾震杜死凶有
吉無星門順旺宣握權殊白虎亡叛陷財龍
走坤离覆之事當衰朽出師病生居者不久
妄言朱雀憂盜螣蛇位分乾巽文書交加驚
憂相疑披引其他事多不實虚名談誇二星
相入天門艮維主之鬥爭事遲支遮事來金
入姦主亡失皇又猶豫火入退也大刑飛伏
禍亂兵　　　　必北舉身無涯寇讎相值
不可離家官灾病至財破謀差天乙入白尊
位灾至事從内起動則傷差若言戰鬥將必
亡家太白入乙外靜灾疲門加太白離者復
合太白入門合者將離出陣逢之軍將失威
休咎存亡欲察人事格則格應隨格明之占
事審庚歲月日時若值飛幹欣喜開眉若值
伏格萬事得達歲爲父母月弟兄知日爲自
己時屬妻兒或占亡失隨類知期時格時獲
歲格歲追日格日得不格三奇符事犯熒煩
惱吝亂門逆主失謀叛設譏日時孛格事當
防危暗昧相通盜寇未持刑德聚集動靜從
奇變化萬端陽符陽時更會吉門萬事可施
符陰將弱百事不宜有奇無門内生艱阻有
門無奇中路而迴返吟伏吟事主單疑天地
之合居者須移不容須臾合者將離關隔(缺)
　　　亦遲遲知三避五力不至疲乾落陽
宫艮巽速至天　　主日開時開通得吉闔
塞逢危克應之法直使臨時　　　　不比
取比天地交互于下而爲開人來也闔人不
歸宫　　　主失大事損身破財立見傷悲
宫神德合前使可追犯之墓迫未免多疑三
元九遁大得其時日月流精萬里楊輝悮事
失望入墓三奇昏暘蔽翳是者返非五行不
遇百事莫爲陰陽相殘遂成乖違六甲得使
用之有威奇門犯迫虚事如雷更加奇墓謀
者心灰九地之下大利潜伏九天之上安戰
揚麾太陰六合私謀發機勾神之宫理訟堪
依犯之墓迫成者將危　　六甲宴爾怡嬉
會朋召將各各忻嬉驚門在上鬥打相持玉
女守户習雪妍嬉陰私如意文書光輝執怨
申恥天輔時居扶持忠良去削邪非斧鉞在
頸天神祐之訟逃失獄占網而推坎坤震巽
訟入逃迴乾兊艮离訟出逃追五音姓數商
金宫土徵火羽水角音木雷陰陽　職戰炁
高低陽時得利高鼓張旗爲　者勝以炁陽
威陰時戰鬥銜枚不嘶以靜客勝乃合天機
天干定位下臨次支一干一支各有其宜天
玄遁地開闔主之人與飛甲周遊八表不落
陰位大利誅夷存亡定矣悔吝無違
　　　制伏神鬼部
返閉之法旋斗歷箕先天後地風雨不移上
應九星下接九域幽冥之中此說洞知天剛
豁落萬法總持洞依剛斗呪　　　切勿四
時任意施爲避病神鬼戰鬥被圍制伏邪昧
　　　　覆斗沖關而宣呪詩斗要妙兮十
二神步天罡兮　　　　　髣髴兮浮青雲
七變動兮登陽明知變化兮有吉凶歷斗　
兮　天關合律令兮將甲乙履天英兮乗天
任抱天柱兮遶天心以此度兮登天禽倚天
輔兮躡天沖入天内兮出天蓬斗道通兮剛
柔濟天福禄兮留萬世清泠泉兮何陸沉入
杳冥兮千萬歲豁落神兮除百穢千鬼萬神
皆自斃埋頭向地無動無作急急如
北斗九皇帝星君律令
巍巍洪範太丹玉笈禁書非中下界所聞之
法文雖口受訣在天傳蕪穢眞文不登仙品
妄傳混俗罪積非常輕易泄機禍連九族非
得志人祕之宜也


玄精碧匣靈寳聚玄經卷上
玄精碧匣靈寳聚玄經卷中取二
　　　六氣混元部
太初肇判三景開明九玄之中清陽絪緼八
景冥合挺生六神光焕紫虚鬱流玉精分道
散軀六十之辰五行凝結洞耀九宫金木水
火土變化雌雄分景散靈千有八十出玄入
微洞達無窮氣包天地精冠太空能離能合
能陰能陽能上能下能死能生能有能無能
成能敗天無六甲三光不明地無六甲五嶽
不成人無六甲不能保生遁而演之妙道之
根能通此靈六合齊眞用參天地萬法之門
六氣順運旋轉十天六甲流布周行幽冥甲
子之祖名曰桃平甲子之父合景遊并甲子
之孫曰王文卿甲戌之祖名曰避方甲戌之
父刀兵萬重甲戌之孫曰展子江甲申之祖
名曰上蓋張甲申之父三會龍英甲申之孫
曰扈文長甲午之祖名曰五冲甲午之父三
練六爻甲午之孫曰衛上卿甲辰之祖名曰
三寧甲辰之父羅列羽兵甲辰之孫曰益非
輕甲寅之祖名帶理非甲寅之父秉金荷旄
甲寅之孫曰明文章在帝之庭調理陰陽六
十之子造化維綱所居六宫祚運休祥正宫
直符前宫六合左宫太陰後宫九地中宫勾
陳循環逆順上佐高眞六十甲子助成天德
年建月建日建時建期神立之垂名遁典
　　　飛天法輪部
廓落高張八卦分列剛柔磨盪經緯不竭俯
仰天地彌綸日月天斡地旋始生丹元一氣
纔通上應天蓬運水於下幽都玄宫壬癸乗
位變化無窮元氣凝滯閉塞而冬天道不備
上昏下蒙金至則結木至則空水至則冰土
至則崩火至則滅神明莫通坎卦已陷門生
其中故名休門陽氣始布萬物以萌遠行練
卒事始取行爲無不利出逢陰人紫碧之衣
或見交爭若守离宫乃迫乃凶風盡氣潰朱
靈開昧因他之利戊己生外厚載之基上應
天内立秋物死日殞之鄉金至則質木至則
藏水至則澄火至無光土積爲丘萬物皇皇
地氣不昇門主其中故名死門陰氣盛焉葬
埋弔咳形戮追失吉有所行中途異疾出途
患人或聞哭泣運入坎宫迫塞之凶氣行乎
震蘭臺之宫雷藏雷蟄上應天沖春令方布
暘谷潜通甲乙來位萬蘂千紅金至則缺木
至則森水至則潤火至則魂土至則阜萬有
部分氣運大通門生其中故名傷門得以理
功大宜漁獵殺傷有獲若以言行中逢盜賊
出見火光伐木取梁運入坤艮迫則凶殃氣
接天霐蓄風巽户春夏之交上應天輔金至
則伐水至則墓火至則炎土至則庫木至則
林萬該鼓舞發泄過中門名曰杜杜者塞也
六陽絶數邀繫誅逆隱伏神助出逢男女並
行道路剔損手足以應其玄又爲吉事如入
昏霧運入艮坤謀者必誤中來　　宫生黄
庭五星齊耀上應天禽上下無常坤母而乗
天　　　靈府之興爲父之道上應天心金
剛爲體百靈已成金至則響木至則榮火至
則育水至則清土至則巍熟知其神高不可
仰低不可侵門生其中故名開門陰氣盡矣
變化之因遠行得喜大宜出軍爲無不就酒
食交迎出逢茶酒或見貴人運至震巽迫則
虚名大化以彰肅殺可懼尚書宫中上應天
柱庚辛之神嚴令以布金至則光木至則荒
水至則涸火至則亡土至則竭萬木焦黄天
地不安故名驚門吉事必危凶事必貞戰鬥
攻破他危我存出逢害脚眇目之人或聞恐
怖或見交爭吉行中道爲吏所擒運至震巽
其禍立生天地失德酷之大甚宫生玉房上
應天任陰陽迴運萬有俱刑金至則朗木至
則萌水至則潤火至則温土至則穡故得生
成天道大同故名生門于謀必獲謁貴得親
出逢巧藝皂衣獨行或見車馬紫黄衣人和
氣已播不可殺生出征戰敵必犯天嗔坎宫
迫害取瀆幽冥挺立絳霄南陵炎星純陰交
結上應天英夏之爲氣丙丁之精金至則冶
木至必焚水至則死火至則興土至則飛萬
物薰蒸四方赫奕故名景門上書遺賜麈戰
破圍吉行中道路必亡遺出逢鳥噪或有追
呼又有酒食見人赤鬚窮神知化悔吝殊途
九星八門旺相之圖鼓之雷霆旺子之符潤
之風雨相身之居日月相繼死父之模寒暑
運行囚鬼之户陰陽相薄休妻爲預動靜有
常群分物聚逆之則灾迫之則苦八卦已彰
八門同處吉凶榮辱逐時爲主萬用皆知非
特軍旅凡欲有爲興衰是取
　　　旋斗歷箕部
大哉九皇喉舌天地變化九垓各分其隸天
蓬子禽上歸丹元下守地玄保守長乆立國
安邊起造移徙失火連綿嫁娶傷産商賈逢
冤出行軍旅春夏宜前秋冬莫往難保迴轅
性主水火盜賊之愆安墳立塚却保萬全此
日之時黑雲靄天赤雲大勝青雲莫先白雲
無功黄雲沛顛日奇乗之攙搶凶源月奇乗
之伏龍不忺星奇乗之文昌英鮮天内子成
上居朱靈下守地阜交結受道最得良助遷
移築室大有迷誤嫁娶訟修秋冬益户大忌
出軍軍亡將㱠出行經商分財散侣口舌非
理八方塞杜此日之時雲生煙霧黑雲則吉
白雲難拒赤雲盜侵青雲事悮日奇乗之浮
雲蔽注月奇乗之脱厄可去星奇乗之解攻
挫武天沖之翹上居蘭臺下守地蒼行軍伸
恥威耀八方破圍攻敵得以安康嫁娶産厄
傷敗相妨上官移徙死亡不臧祭祀商賈離
流他方此日之時雲氣潜藏猛風激雷四極
飛颺日奇乗之龍威得光月奇乗之印綬永
長星奇乗之福禄繁昌天輔子卿上居天霐
下守地剛行軍大勝萬里雄强秋冬無功可
遏邊疆移徙婚姻春夏榮昌上官利武起造
尤良秋冬用之盜賊凶殃商賈不利築室禎
祥此日之時天末雲忙青雲勝敵赤雲
黑雲亡敗白雲彷徨日奇乗之百戰百長月
奇乗之五福悠長星奇乗之冠帶榮裝天禽
子公上居黄庭下享地齡祭　　　斷滅凶
群行軍四季立爵逡巡執仇討賊不戰俱擒
葬埋　　五福來臨上官文吉移徙如心春
夏之月小撓來侵所爲百事無不豐榮此日
之時雲氣深沉日光晃朗敵畏其名日奇乗
之雙輔得人月奇乗之日月踊輪星奇乗之
還同七珍天心子襄上居靈府下守地魁求
靈治疾不至徘徊行軍戰伐得勝擒魁春夏
不利秋冬無灾遷移嫁娶得遇梯媒築室祠
祀惹起凶衰行船隱遁稱欲而迴商賈起造
立見崩頽此日之時雲氣崔嵬不可出戰動
則鋒摧天清朗然萬里通開日奇乗之曜明
九垓月奇乗之試水探財星奇乗之車駟迎
來天柱子由上居尚書下守地晶大宜固守
勿可行軍全師不返將者哀聲嫁娶離别修
造灾侵移徙商賈百事不任私藏隱跡却保
安寧此日之時雲氣如蒸青雲喪亂赤雲兵
臨黑雲奸至黄雲有驚日奇乗之匿辜絶音
月奇乗之杜塞防擒星奇乗之復榮而成天
任子韋上居玉房下守地牡行軍大勝萬里
無阻嫁娶大昌上官不武商築修移反招憂
苦春夏尤宜謁貴神助此日之時雲生煙霧
東西南北八方得路不戰用謀敵人自懼日
奇乗之金玉如堵月奇乗之重光入户星奇
乗之龍壽昇舉天英子房上居絳雲下守地
形遠行舟楫君子交迎出師敗潰商賈財空
修造屋宇失火重重上官祠祭瘟疫來鍾若
言嫁娶大有興隆此日之時赤氣陰濃攻擊
退失亦有狂風是爲不吉動則兵凶日奇乗
之雷奮天中月奇乗之障翳英雄星奇乗之
禦鏃難通休囚乗之出户呼從凡出天蓬三
稱子公萬神遜避得以全功凡爲將臣切記
心胸
　　　迴度五常部
天道高邈五常迴度陰陽位分幹有十數甲
爲天福開闔門户能知三甲一開一杜不知
三甲六甲盡杜攻戰行來客兵神助賞功封
爵伏吟喜遇聞事並虚冥謁及賈入宫有喜
移遷嫁娶不可行移天庭不護六乙爲直往
來恍惚日精相從與時俱出行兵大勝名曰
天德攻者必權殺者必獲聞憂不憂聞喜不
喜移徙上官商賈大利若行威刑欺妄立至
六丙爲直萬兵莫往比若侯王攻戰毋賞大
宜行軍聚立營杖月精相從受人欽讓入宫
者遷市賈無量聞憂不憂聞喜必暢不可私
惠乃主逆叛又名天威所爲興旺六丁爲直
出幽入冥神鬼難明至了不刑安刀在頸尚
安無驚逃亡絶迹人不見形憂喜半無灾因
婦人人市有利上官遷名又曰玉女勿可揚
兵六戊爲直乗龍萬里道無呵止大宜遠征
無憂有喜上官市賈並得少利又爲天武凶
亡必治六己爲直如神所使不知勾神出没
凶咎秘密陰私爲無不就無喜有憂入官遷
授嫁者半吉市利半有又曰　　發明故舊
六庚爲直抱木而行强有出者必逢鬭爭又
曰　　事多邪觸舉事之時必被淩辱若也
得知不抱三木不　　　反縛入獄聞憂必
憂聞喜未卜固守主　　　必戮嫁娶
利市必蹙大行斬伐以爲天哭六辛爲直行
逢死人强有出者罪罰纏身又爲天庭毁垣
而行若也不知身被扭刑羅網自纏罪繫公
庭行軍主勝憂喜平平入官有位後不遷名
市賈不售嫁娶灾臨以正法律却可戒懲六
壬爲直爲吏所禁强有出者非福來臨又爲
天牢必遇冤讎爲無吉利吏必呵留行兵主
勝追盜必囚入官移徙三縣五州憂喜俱無
市利難收六癸爲直衆人莫視不知網神出
門即死又爲天藏求仙可以憂喜俱無嫁娶
無子兵行絶蹤入官遷起移室困窮市賈中
止天幹主司吉凶所倚順吉避凶如斯已矣
　　　受度歷關部
上官攝柄八門最良六神司之以陰輔陽陽
年開門直(缺)爲主乾宫起子順九天堂陰年
起杜勾神爲主年起子逆次九地傍年定起
月月定而椿就起初一巡至何方視龜滌篆
坎宫宜祥坐其傷門任不乆長星加天内尤
爲不良蓬英冲柱若起凶殃驚門在坎虚度
時光必招愆期治疊還鄉
　下兀死門(太/陰)開門(直陽年起/符子順行)
　　　景門(六/合)休門(九/天)
　上元柱門(勾陰年起子逆行陳至本/年起正月至本月就初一)生門(九/地)
若會開門終始安康恩霑寵渥朝見君王若
會休門萬　　　政聲美譽九天稱揚若會
生門不威而治八方無競九地　　若會景
門公明得薦名傳六合紫詔來翔若會杜門
勾陳上　水火盜賊隄備按章若會死門太
陰下兀號令失正立有停喪傷驚二門日月
之方日逢二兀急且潜藏凡得日吉復欲時
利星門位吉方成大器一切孛格爲官不遂
符事相刑立致敗戾門立三奇永嘉鼎位
　　　戰鬭必勝部
凡欲戰鬭先審日時陽時高鼓鳴鐸張旗陰
宜潜伏消敵之威我寡得安彼衆必危倉卒
接戰循門安奇立於天乙萬里鋒摧次居直
事敵畏如雷背生擊死得勝無疑天陰雨沉
四方昏迷又無刻漏難分正時須憑運式或
氣可知奇門合處已午未知或臨日將奇門
同比又有三勝法背亭亭擊其白奸向其天
門又背月建次背生神二星相入疋馬不存
四散全備難保朝昏符事加白大損其軍大
刑飛伏車馬損輪九星衰弱敗勢傷魂九天
之上大宜揚耀九地之下可以守屯太陰之
宫隱伏如神六合之宫私謀潜奔大凶大殺
宫犯勾陳甲丙相互威德之靈上五陽宅下
三吉星奇門不迫星儀不刑繹此四科萬事
必寧時干克日將主虚聲行軍出陣亡敗之
名靜則晦昧動則無榮丙加死門孛亂將成
死加丙奇陣亂縱横丙加傷門戰　　　傷
加丙奇内亂紛紜乙加死門營寨空存死加
乙奇軍器　　乙加傷門不可攻擊傷加乙
奇敗不堪輪如有此式將　　　來不可敵
去莫可追與君一法斬桃陰枝取皮書符足
履斗魁草木化人助我軍威爭山奪險尅敵
破圍如碬投卵順合天機不可肆殺恐招愆
期告爾將成正心勿迷
　　　宿命因縁部
人倫婚姻陰陽直圖周堂天吉東震爲模大
月起坎順行艮户小月起兊逆行坤隅入巽
損公入艮换姑入离傷□入坎尅夫入兊殺
婦入乾無虞乾坤震位慶集門閭陰陽有將
支干相犯陰將殺妻陽將殺夫陰陽不將上
合天符每月厭前取其天干厭後一位次把
支扶支干合日不將爲除大槩如此未爲合
經欲得無灾先考九星九宫所隸凶吉殊分
先定天蓬次取天英水火之性唯禍乃膺一
宫曰坎二宫曰坤一兒兩女□此今生門神
不吉父母不存殺妻三人離了再婚運入震
宫兒女尅盡門吉一女子出廢人運入巽宫
兒女兩雙全陽得半全陰絶房主立他姓必
招外郎運入乾宫兒女兩房移昭六子三陰
三陽女大男小以得高强運入兊宫夫妻不
刑四子三女保得平生運入艮宫父母生離
妻懷無子多損多疲運入离宫家舍不寧背
其祖業多子多孫晚年一子破蕩門户一女
有憂一子貴　次有天任天内天禽三星爲
使任性常沉運入坎宫兩兒　　三陽灾至
母疾子分運入坤宫家舍不明門合則吉不
合則凶子孫不定爲道爲僧運入震宫主生
兩女或爲兩姓陰陽(缺文)二妻有尅定有三
婚運入巽宫四兒兩女子孫吉泰父母增榮
運入乾宫陰陽三人三陽損妻三陰殺兄運
入兊宫五子六女僧道俱出門吉則許門逆
則損前後父母運入艮宫夫妻不定兒女八
人分頭養命門吉則安門凶則病運入离宫
父母有隔老得二子多生少得又主就婚乃
爲贅客天沖天柱金神木主運入坎宫望門
妻苦兒女八人六人死旅運入坤宫少年散
失三人損二晩年孤立運入震宫先尅父母
不然兄弟以及妻蠱門吉一子又生二女縱
得吉昌也破外祖運入巽宫五陽三陰吉門
尤吉家道隆興運入乾宫五兒四女中生貴
人離隔父母運入艮宫女多子少多尅妻凶
不然逃走全家絶嗣有子必離八陽尅六眼
不光霽外姓寄住星在兊离天輔天心福得
彌深運入坎宫五陽各存一子逃亡一人貴
名妻犯産厄祖破財分運入坤宫三子三女
若生四女定損一丁離了祖宅亦出富人運
入震宫定生四陽内有大貴家道榮昌運入
巽宫主生四子二人大富二人至貴代代不
絶貴中有貴運入乾宫望門尅妻不然絶嗣
家道飛灰運入兊宫四兒二女兒子尅盡兩
重父母運入艮宫子生多積止得一子妻尅
五　運入　宫　　　　不然離隔三陽好
鬭内有貴人家隆豐厚
　　　萬象開張部
造宅修屋九皇最該大要禽輔天心星來奇
乙　丁　　　生　　甲丙互位宫神德合
六甲得使進禄添財丁癸相加乙辛相墓三
奇入墓焉得無灾二星相入大刑飛伏一切
孛格立見哀哉又詳化氣直事神裁變爲八
色九宫飛排上元之年甲子起坎乙丑之月
逆至离魁丙寅居艮次序逆迴中元之年甲
子起巽乙丑之月震逆爲媒下元之年甲子
起兊乙丑之月逆至乾開六十位上次第輪
迴月色之法亦取三元上元之歲正月起艮
二月居兊三月乾天中元之歲正月坤上二
月起坎三月离前下元之歲正月中五二月
巽四三月震邊各宫定位並起中垣一白二
黑三緑四碧五黄六白七赤英鮮八白九紫
八卦之原假令定局以坎爲例一白爲五中
宫起内二黑飛乾三緑飛兊四碧飛艮五黄
飛离六白飛坎七赤坤外八白飛震九紫巽
會添人進寳喜慶咸來修逢二黑死門之精
横遭官事及犯徒刑鰥寡夫婦多有喪停修
逢三緑傷門之精偏損孕婦骨肉離分殺傷
自縊盜賊相親修逢四碧杜門之精官司驚
險瘟黄到門禍主人死立見灾迍修逢五黄
犯著瘟星披頭枷鎖斷絶六親閉門而厄天
禍頻頻修逢六白開門之精亥子之月添口
進金羽衣人交横寳相成修逢七赤驚門之
精　　　　　　　　　腹中常患連惹小
人修逢八白生門之精　　　　　　　添
人進口家道隆興修逢九紫景門之精
　　　　　　添財進喜取驗分明生向八
門此訣同論
　　　斬絶地根部
葬埋之法支幹通靈甲庚之日比申與寅丙
壬之日比辰午申六己之日比未與酉六戊
之日遁甲無聞乙辛丁癸比酉與配玉犬高
吠金雞獨鳴地虎不食可保千春須要是日
山向奇門下通地曜上合天星坐山定穴吉
凶預存羽以廉貞宫以文曲徵以破軍角以
巨門商以貪狼起於中庭次飛出乾坎兊爲
鄰若犯文曲家道不興離鄉男子淫佚女人
若犯破軍病訟不停長女殺夫長男戮刑若
犯禄存兒孫短夭腰駝背曲眼失光明若犯
廉貞官事牽縈父子分别横死他程貪狼武
曲輔弼巨門加官寳曜慶集門庭内得一星
名利超榮入塚之時亦定九星禽心沖吉次
輔天任死門蓋奇及以開門下穴百日萬福
來臻斬絶地户削滅死根天地定矣萬邦遁
形雌雄七殺正呼傍鄰重賭三殺太歲諸神
周維衆惡怎敢照臨忌驚傷杜及景休生拜
五不遇門迫儀刑三奇入墓反伏之吟坎應
一載坤應二春九宫九歲灾禍來侵欲知新
故穴向無難聚玄了知不須登攀先定死門
乃爲法式先鋒助之穴向其間旺在支下休
囚對顔次其日墓乃是來山明堂放水登明
來還貴人　　　　　　逆則及是虎去龍
閑反吟八卦迴龍出求殊不
三合六合祖墳在側陰陽不備後龍短慳四
至不　　　　　墓前左右支食最良亥子
隔水寅卯橋梁丑爲田　　　　　曾經改
劫巳午窑傍申爲官路未即社堂酉寺神宇
戌是荒村日辰墳也天内主藏土神土將重
疊雙雙木多林茂水多流長火多光秀土多
峰巒金多若石道不虚揚兹實通神九地靡
常
　　　擒神捉鬼部
人之有生繼之以死觸犯身星壽將止矣欲
知方隅八卦爲起子午卯酉男命之始一歲
艮八二歲九离女命中五巽四逆迴寅申己
亥中五爲儀二歲乾六女艮逆推辰戌丑未
起於坤維二歲震三女亦坤迴二歲乃坎犯
者尪羸一歲十歲零數順飛命星之殺對宫
爲之鬼神所在各附其宜乾爲天門巽爲風
户直使所在鬼在藩籬坎爲水宫離乃火府
直使所在鬼附房閨艮爲丘山坤爲地户直
使所在鬼附厨憧竈神之側辰出酉歸震曰
雷門兊爲大澤祖先堂内酉出神迴擒勦之
法若梯若媒上土下木斯即竈堆上金下木
非刀而誰五行配象合體而推助生産法陰
陽相持五行缺一致令生遲深可憐憫故泄
天機妖邪遠避子母分離後來賢哲依吾救
之直符甲乙以水淋漓直府丙丁以木令欹
直符戊己以火焚圍直符庚辛以土節飛直
符壬癸以金鳴催返吟伏吟外家生歸五(缺)
備　降厄神　切勿驚怖可保無違直使陽
宫乃生男女直使陰位不　　　返閉大法
萬神咸遵神霄玉府八卦雷霆驅神捉鬼(缺)
　　　九宫一轉天地知聞凡欲遠行謁貴
嫁娶市　求　　　　　立門而呪先出地
户六甲九章天圓地方四時五行青赤白黄
太乙持我日月爲光禹帝治道蚩尤避兵青
龍隨軒白虎挾行熒惑前引卻除不祥明星
北斗誅罰凶殃五神侍我周旋四方當我者
死背我者亡左社右稷寇盜伏藏行者逢吉
留者必良五神所在所需皆昌急如律令禹
步而藏牽籌閉户左入天門立門而呪勿入
圍疆天門天門今日吉昌玉女侍我左右遊
傍行來四出不逢禍殃君子見我喜樂未央
所求如意百事吉昌急如律令禹步入堂立
於玉女再見呪意三稱玉女六神至矣試與
我行到其某處杳杳冥冥莫睹吾形人不聽
聲鬼不見精善我者福惡我者殃莫令邪鬼
見我行藏當我者死追我者亡千人已上萬
人之中見我喜悦急如律令左手劃地閉門
而去行六十步不可回顧得神扶持精邪避
路倘或攻戰捉神驅處先出天門别念呪語
青龍白虎朱雀玄武勾陳六合送我某許天
返地覆九道皆塞有來追我至此迷惑以東
爲西以南爲北乗車追我折其轂輻騎馬追
我掩其馬目步行追我腫其兩足乗船追我
急令傾覆揚兵來者令兵自伏明星北斗卻
敵萬里謀我者亡追我者止牽牛織女化成
江河　　　　　　　　禹步右轉迴入地
户立門而呪喏喏澤澤行無
天返地覆心中所欲得隨我意使汝迷惑
　　　　　　　隨斗所指與神俱遊急如
律令轉入　　　　　　　　　　與天逐
精行若雷電八極耀明徹表視裏無物不伏
兵戈自滅謀我者絶對我之人魂飛魄竭急
如律令出門施設鎖鬼縳神玉女呪曰某上
玉女急來護我無令百鬼邪中傷我人莫見
我人莫識我人見我者以爲束薪人識我者
目爲非人獨開我門而閉他户急如律令閉
門而去又有戰鬥倉卒不停急於對敵天地
不成左手持刀劃地一旬本日支上入局中
庭午向作方丁罡呪文某甲有急佐我扶我
匿我藏我毋使敵人來中傷我令他五兵自
當摧折當我者亡謀我者死自死敵人冥冥
嘿嘿戰者迷惑直門户神某爲我亂去魂魄
急如律令左旋而出門户之神亦要知名甲
子旬中門神徐儀户公孫齊解履而出敵不
敢隨甲戌旬中門石戰御户神徐何大呼而
去甲申旬中門司馬光户神天可解冠而去
甲午旬中門神明衆户神干行將衣振捽閉
門而去甲辰旬中門公孫錯户司馬勝解髮
而去甲寅旬中門公孫光户司馬强解帶而
去或有下寨閉戊安營大將持刀立於天門
本旬戊上取土六斗俵於六戊按刀呪云泰
山之陽恒山之陰盜賊不起狼虎不行城郭
堅固如同金關千凶萬惡莫之敢干急如律
令　　　　　　　　　　　　正己行之
必驗之術
混合百神部
天地定位山澤通氣雷風相薄水火相濟
　　　　　　　混而成之吉凶分隸六甲
加甲青龍出地喜信必來門合則美門塞星
凶空有財至六甲加乙青龍入雲三奇門交
貴子生成星干不利虚得其名六甲加丙青
龍返首凡事亨通兼得長乆門儀不合亦難
得就六甲加丁青龍曜明三門合吉宜謁貴
人改官遷職大有英名符事投凶立待詞刑
六甲交己青龍合靈吉星主財吉門事成星
門不合徒費精神六甲加庚青龍符格起咎
成凶在于不測星吉門順亦宜靜默六甲加
辛青龍失驚門中一合萬事從心凶星上立
財利亡傾六甲加壬青龍網羅陰人困之灾
害多多陽人用之詭譎不和六甲加癸青龍
華蓋門合吉星永無灾害若傷死門陰奸陽
會六乙加甲陰中返陽凶星財破人口損傷
陰人才合陽人荒張六乙加乙日奇伏刑貴
人問之主失其名門合再叙門逆喪停六乙
加丙奇儀順格吉星臨之授官遷職夫占其
妻必有離隔六乙加丁朱雀入墓文書入官
架閣留住星門吉泰文詞得路六乙加己日
奇入霧土木混同兩有交互求事得微門乖
必悮六乙加庚日奇自刑鬭起爭財必入訟
庭星門不吉夫妻外情六乙加辛青龍逃走
失財逃亡二事俱醜强立强爲定無長(缺文)
　　　　　　　陽人主失病是陰人六乙
加癸日入天網　　　　　　　　官事失
財凡事虚安六丙加甲飛(缺)跌穴
　　　　所有謀圖一切洞徹六丙加乙月
奇浮虚　　　　　　　　公私利亨百事
稱情六丙加丙月奇孛格　　文書
　門逆財亡門順虚迫六丙加丁奇入朱雀
文書亨通貴占權握常人得之公文擔閣六
丙加己火孛入刑文書不來獄中有人星吉
門順空禁虚名星乖門逆徒杖而刑六丙加
庚榮入太白家事熬煎又逢盜賊門合星吉
賊在人獲星門相遺禍生因客六丙加辛月
精合祐乆病之人藥師來救文狀入官亦能
成就六丙加壬孛亂來臨文訟公庭因淫婦
人庶人流離貴人失名六丙加癸華蓋孛師
陰人用之灾禍相隨必因詞訟後必無虧六
丁加甲青龍得光貴人遷職常人得良星府
合處喜美非常六丁加乙格爲人遁得喜非
常貴人薦論改禄受權實爲廣運六丁加丙
奇中復奇多生口舌事生蹺蹊貴招官禄常
人刑之六丁加丁奇入太陰望文書至遠大
名深兩重文意凡百遂心若信近用名爲伏
吟六丁交己火入勾神文狀詞凶始因女人
私中有私往則刑名六丁交庚織女尋牛不
有私情灾逢冤讎陰人無理刑禁官愁六丁
交辛朱雀入獄官人刑囚亦遭剥落常人枷
鎖百日放却六丁交壬五神相和丁壬化木
財　　　貴人賜禄文狀平和六丁交癸朱
雀沉吟　　　　　　　　公私不協兩有
相傷六己加甲犬入青龍門合吉星
□門逆凶星所幹成空六己加乙墓　不明
星門合　　　　　　合而逆凡幹不成六
己加丙格名孛師　　　　　　　　陰人
大忌奸亂乖違六己加丁奇入墓名文書當
訴門合吉神先論得理後對遭懲六己加己
地户逢鬼陰人望信信者難委門符合處遠
信來至六己加庚刑格之名陰人發用必得
陽人陽宜靜默陰主私情六己加辛魂神入
墓家有陰人鬼妖驚户符門合處小口灾遇
六已加壬刑網高張陰人奸惡陽人遭傷門
迫星凶兩人俱亡六己加癸地刑玄武陰人
沉吟寢病不語門合星扶遂成疾苦六庚加
甲刑青龍格財利多榮星門法則不合則凶
合則危厄六庚加乙日合大格百事安然尤
當緘默墨門乖凶官方刑迫六庚加丙太白
入熒失亡被盜難獲難尋門合星吉臟物知
情符門不吉官事來臨六庚加丁名曰亭亭
文狀爭論私匿之情符門逆背詞訟難成六
庚加己刑格凶否獄囚之人難有伸理六庚
加庚太白之名官事迸發獄禁平人凶期百
日却有舒情六庚加辛干格白虎占路傷亡
必失伴侣有事難休定執客主六庚加壬蛇
格之名陰陽占信迷路無音傷門主灾死門
喪停六庚加癸大刑之格占路遠求陰人疾
厄鬼賊相扶遂生離格六辛加甲龍困遭傷
係官爭財陰人不妨陽人　　　　　　六
辛加乙白虎猖狂失財破家人多死亡遠行
　　　　　　六辛加丙干合熒惑文狀虚
詞競爭財物星門不　　　　　六辛加丁
獄神入奇遠行經商利倍得遲星門不
　　　六辛加己刑獄之格奴婢欺主先自
刑克門吉星强虚成累及六辛加庚白虎傷
格兩女爭男皆因酒色星合門凶醜聲難塞
六辛加辛獄入自刑求財喜合利用陰人陽
人用之灾害時臨六辛加壬蛇入獄刑兩男
爭女訟逼難停門符合吉首者遭黥六辛加
癸直格華蓋陰人用之無灾無害吉門吉星
陽人得財兼有酒食喜慶咸來六壬加甲蛇
化爲龍陰人求事喜慶重重陽人求事有始
無終六壬加乙格名小蛇陰人伏灾陽人傷
嗟孕生貴子禄馬光華六壬加丙蛇入冶爐
詞訟爭論空自無圖若灾刑禁出則招徒六
壬加丁干合蛇形文書財喜六宜陰人貴人
官禄常人平平六壬加己蛇凶入獄大禍將
成夫妻不睦罪若有刑金銀霑足六壬加庚
太白騎蛇刑獄公明好分正邪如逢傷死刑
戮無差六壬加辛騰蛇格干符門雖吉亦不
可安所有運謀内生欺瞞六壬加壬羅網自
纏陰人利用陽人莫前三吉不入凡事無縁
六壬加癸螣蛇飛空家不和睦室女私通星
門俱吉信息隆隆六癸加甲羅網青龍財喜
姻親必遇吉人星門不合陽人訟刑六癸加
乙華蓋逢星貴人寵禄權柄如輕常人怪
　　　　六癸加丙蓋遇孛師貴人受官小
人得依若　　　　　　　六癸加丁螣蛇
夭矯陰人文書爲凶之兆損財
　六癸加己華蓋蛇户陰人問夫求至居住
門順　　　　　　六癸加庚大格飛名只
宜上官握柄雄聲公事得遲錢財有爭六癸
加辛獄入天牢軍吏遭繫罪恐難逃門吉星
吉虚禁無勞六癸加壬復見螣蛇陰人絶子
又復離家理順後嫁未保年華六癸加癸天
網高張行旅失約遊去四方合處相得逆處
相傷昔日舉要計一百千留甲十干寄戊同
安且以八方人來意用九宫支上却討時干
如住宫中來人時是已課對宫從交上看玄
微祕典一訣萬端倘非志士切莫與觀天機
深惜智在克寬


玄精碧匣靈寳聚玄經卷中







玄精碧匣靈寳聚玄經卷下取三
　　　天地山澤部
天地定位陰陽分離圖書出數支干紀時八
卦成立九宫相隨悔吝有兆存亡預知干名
遁甲支曰六壬一虧一盈變化高低獨用六
壬星門干缺如用遁甲神殺支虧支干不備
吉凶奚爲深慮後世無能廣規止以先鋒言
識情微次將統體罔察興衰末於盡勢决其
安危神將休旺仍辯尊卑造化强弱吉凶可
期此乃皮膚不盡根蒂天地樞機有道可窺
總曰壬遁察見毫釐聰明賢哲故能一之欲
爲萬事首出三奇先鋒助之各有其宜旺相
在門喜氣怡怡權利兩遂行逢忻嬉日禄在
門君子提携酒食財穀動靜懽歸日馬在門
圖幹碌碌公私失望返覆奔馳日合在門陰
人助力陰謀成就貴人相依若逢惡將未免
生疑日破在門口舌難會結交喪約口許心
違日劫在門盜賊失脱爭官難理財化塵飛
日鬼在門病者難醫若謀他事是反成非日
墓在門水陸傾危尤防血光蔽翳徘徊空亡
在門不宜主事反招謗訕鬨鬨虚雷天乙在
門貴人應之行逢良善長者趍陪螣蛇在門
怪異驚嚇若值風雨中道空迴若聞鴉鳴追
捕交加朱雀在門紅物前奢聞得樂音或見
圖畫小有口舌事謀有差六合在門車馬鬧
聞陰人聚歡彩色衣華青龍在門財氣重加
道逢吏人或見奇花勾陳在門人物爭鬭百
難相逐　　　　天空在門賤物擁道多有
成敗穢語喧譁白虎在門疊見官非聞悲見
死轎馬兵車太常在門見聞異事巧繪神
　　　　玄武在門陰雲黯黯驚惶亡失雨
横風斜太陰在門賢婦異常小求大得老婦
進茶天后在門弱而得就嬰童戲嬉女子還
家奇門先兆應之無差立春之日厥時至良
歲中休否可得尋詳直符布位直事分鄉天
干爲使循落何方開門定水怕逢玄武從魁
相附幹月滔洋神后白虎四時茫茫驚門定
賊太沖蛇武劫殺日鬼盜賊猖狂天空太乙
攪擾四方傳送朱雀聲勢揚揚加之日墓萬
姓惶惶如見勾神賊自潜藏不宜白虎雄勇
難當太平氣象門立大常景門定火勝光太
乙螣蛇朱雀斯爲火殃不宜太沖功曹來傍
傳送六合刑害相傷次分分野丁丙之鄉月
厭同住火燭隄防死門主灾不可來巽大吉
小吉風灾不祥功曹青龍春多霖雨太乙朱
雀夏熱炎長傳送太陰秋多寒凉登明天后
冬極嚴霜勝光螣蛇人染瘟黄天剛白虎百
物相傷從魁勾陳嵐瘴村坊天剛從魁六庚
加己壬癸太乙震動山崗休門主雨風神白
虎更有青龍逐節而取以干納支大吉加祥
太沖神后河魁從魁四神下辰主之降雨日
馬逢龍必生水苦雨中發風必有白虎米麥
司神傷門與生三奇之下與禄爲鄉太常豐
稔功曹歲亨貴人在治斗米百文后合鬼神
　　　　旱天有方考之杜門魁罡蛇虎不
可同存太沖下　　　　　若同火將火神
同名加之月厭五穀難成天火地焦　　
　太常入墓門門迫刑絲蠶布帛寸尺休論
太歲作　　　　　加之神后水出山崩勾
陳在上國祚安寧
　　　水火風雷部
風雷相薄有疾有遲雷初發聲起於四維申
子辰歲坤宫震威寅午戌歲艮宫徘徊亥卯
未歲乾宫動機巳酉丑歲巽宫轟雷百里不
同支干不推欲知分野歲月日時甲蠻乙海
外及東夷丙楚丁岱江淮南離戊己韓衛中
洲河濟庚秦辛華西國爲先壬燕趙魏癸常
山期子爲周野丑魏遼東寅爲趙楚卯鄭申
齊辰晋邯鄲巳衛午秦未梁宋國酉魯趙戌
吴越爲塞亥爲燕媒直使臨坤天禽直時太
沖白虎青龍坤維不暴則霪不風則雷申宫
見鬼雹起無疑
天沖一星主之轟雷落於乾巽從魁從此如
逢朱雀螣蛇相依傷門掣電山岳崩頽玄武
太陰斗明星迷大吉小吉勾陳天后陰雲立
散長天虹霓或爲日馬密雲不雨如得日禄
瑞雪霏霏天蓬乙星冰雪霜期后陰玄武亥
子從魁立降大雪飄蕩瓊瑰如臨朱雀紛紛
揚灰加以風泊霜鋪結堆雨師同位雪雨微
微天剛勝光或爲日破直事入巽雪重聲雷
地氣先泄陽氣潜衰天蓬在震六合亦震五
雷爲使法主大雪一月無暉
天英一星火賊主之丙庚相加歲月日時□
　　　太乙朱雀螣蛇日鬼百里然煨符孛
時孛火星所　　　　　夏同玄武秋冬勾
陳五使入離魁罡爲輔炎炎
天柱一星位司水府若居坎宫后陰龍虎天
剛河魁　　　　漂流四方滔滔無阻或入
空亡不然刑害禾苗蕩盡移山湧土太乙爲
合登明貴人神將旺相多生雲雨劫殺隱中
山魈水蠱預明陰晦節氣觀天格則對沖玄
武當先次其白虎劫殺同漂登明從魁刑害
來前霖霖一氣發用循傳九皇忌日天道分
明如逢黑道不雨則陰甲午戊午乙酉己酉
丁巳癸巳壬寅辛丑陰靄無移以定凶咎風
角之占玄妙堪傳巽宫屬木木音角焉星曰
天輔杜門之先甲午甲辰風神廟位青龍白
虎馮夷之源鼓舞萬物出爲號令六情之别
巽主風煙立春之日天任用事條風徐來斯
即和氣衝風爲逆兵起賊隊天氣無雲朗然
晴霽歲善而熟禾苗爲最陰則旱傷蟲蝗爲
祟禾豆損傷米麥湧貴風從乾來霜傷百物
粟貴民饑灾鍾士卒風從坎來冬大寒哉北
夷侵掠戰擒渠魁風從艮來百物俱通五穀
成熟是爲歲豐風從震來地氣迸泄百物不
成人憂神悅風從巽來杜門多凶足生蟲物
蔬菜無功風從离來旱傷苗稼生物損人小
人雄霸風從坤來春多寒凉六月水灾土工
興孽風從兊來兵起愁悴百物難生霜旱爲
戾春分之日天沖主之青雲東來歲事無飢
昏寒多凶晴明不中明庶風襲斯爲歲豐風
從乾來　　　　金鐵倍貴人事不通風從
坎來乆客飢疫菽麥　　　　　　風從艮
來夏多不熟人有小飢來加一倍風從
　　　　歲中安吉四海塵清風從巽來蟲
生於野四月　　　　　　風從离來五月
先水後旱有灾人多祀鬼風從坤來人多疾
病小有水灾後却安吉風從兊來風寒有兵
八月人憂國有虚驚立夏之日天輔司巽南
方赤雲歲豐無病晴明無雲衝風旱證風從
乾來夏霜歲飢麥先不登人死多悲風從坎
來多生風雨魚行人道四方愁苦風從艮來
山崩地動人疫天灾老小喪命風從震來雷
起非時擊傷人物斯神主之風從巽來年豐
國安四方清肅八表儀端風從离來夏旱禾
焦人民憔悴國邑焚燒風從坤來人多不安
萬物夭沃地不曾乾風從兊來蝗蟲大動飢
饉之灾難逃米空夏至之日天英主之景風
來吉沖之則凶南方赤氣國安民豐晴明則
旱水竭山崩風從乾來寒傷萬物兵灾水潦
秋冬汨没風從坎來四時不節夏内多寒人
傷見血風從艮來山水暴湧人民之灾墳添
新塚風從震來多疫妖孽癘不離門應于八
月風從巽來九月主風摧落萬物民不聊生
風從离來五穀成熟秋氣肅清倍生花木風
從坤來六月雨儔立秋將近水湧横流立秋
之日天内主之凉風徐徐人民伸舒逆風沖
來穀無實驅白雲小吉歲有良餘晴明不利
物有　　風從乾來苦寒多雨若近冬天風
寒霜邇風從　　　　　　四野紛紛高低
離别風從艮來米穀倍收
　風從巽來卒兵内起風不徬徨身□可止
風從　　　　　　兵戈不利冬至即昌風
從坤來五穀成熟人　　　　　　　風從
兊來兵起塵埃小人得智君子喪財秋分之
日天柱主之閶闔風至凡事和濟沖逆風來
帶刀入市白雲歲熟晴明物潰風從乾來人
多患豆坎上大寒陰風冷㵵艮上風來臘月
寒凛冰結瑠璃民不堪甚風從震來人多大
疫木再發萌花多結實風從巽來十月多風
离來兵動國憂不中風從坤來土工大作兊
來吉利歲豐民樂立冬之日天心主之不周
風來民皆樂意沖則民流晴民大利風從乾
來王道正明八方和暢萬物廉平風從坎來
冬雪殺畜百姓安康君子受辱風從艮來地
氣發泄人多疫病人不安業風從震來寒雪
如如巽來夏旱冬寒不舒風從离來五月大
疫來年應之徧村灾厄風從坤來水蟲殺物
魚鹽倍貴人亦生疾風從兊來山澤起兵人
造妖言人流業傾冬至之日天蓬主之廣莫
風至國祚安亨沖逆民散雪寒則貞晴明不
利四方動兵風從乾來强國有憂年多寒凛
江水結冰風從坎來歲豐民樂艮上風來正
月多露風從震來時雷不發大雨連行草木
暗殺風從巽來蟲傷生物离上風來乳婦亡
没冬温無霜水旱時疫風從坤來蝗蟲傷稼
田多水灾米湧不價風從兊來秋雨兵起國
祚不安有憂無喜五　　　　　　　若會
吉門灾亦不興若會三奇禍亦不起直符
　　　　　貴人爲表直使爲始將乃青龍
白虎乃帥巽　　　　　　　定於四時八
風已矣
　　　君臣父子部
天禽之星君臣法式觀察休祥正元一日立
春之時同其厥刻落在乾方三奇爲直上合
吉門九州如一日馬同并肅清疆場日禄同
并外邦納璧日破虎蛇歲中有疾功曹貴人
挺生子息天神二后收納寵戚太沖登明虜
人侵域功曹勾陳失土亡邑若在巽宫失中
反得太乙天空水火之厄六合勝光進賢師
伯大吉天空拜將督軍小吉青龍納相經國
干合支合儲君可立傷門主和驚門主辟貴
人在治將爲罷黜德合德使東床進人諫垣
昏昧丁癸相加大吏互謀乙辛相驀后族擅
權入墓三奇閹官司權六儀刑擊監守疏謬
窘迫八門宰幕癡兒歲月時孛百姓亂市時
干損日宰叛欲萌二星相入塗炭四方飛伏
六庚殺戮無明大刑之格外道動兵太白行
符中國興師留將太白返吟伏吟郡肅盜賊
何以明君直符爲則久患復灾天乙飛宫忽
生微痾伏宫天乙蛇虎開符魁剛迸迫落在
离宫吉凶勢急死門來前嗚呼悲泣甲丙相
互壽同南極六甲得使怡然進往宫神德合
八表懽呼九循成時堯天舜日休門水也景
門人也旱則杜門驚門主賊開生二門歡飛
鼎集傷門　　　　　　天任文星豐歉八
方落在艮震五穀豐穰貴
青龍六合芟稻行行勝光太乙　　徧野白
　　　四民樂業神附魁剛朝綱整肅勾陳
在傍壬癸　　　　　　蛇雀巳午旱㬠彷
徨傳送天后水漲陂塘天空太乙火傘高張
若加丁癸草木焦黄丙丁在位冬無雪霜戊
己在位秋有嚴霜庚辛在位春無雨澤甲乙
在位夏少陰凉壬癸見虎人病難安天内之
星司人疾忌元正七日交春同例不見登明
秋有瘧痢白虎勝光少年勞瘵亥武天剛傷
寒熱異火將火神瘴風疫氣更在絶鄉死人
盈市太乙太陰喉咽眼翳六合從魁顛狂發
疾天后太沖滿城邪祟大吉勾陳山魈會集
小吉青龍死門合配加之六庚與直符對地
動山摇民饑憔悴天輔之星道德淵深若遊
乾位君臣喜深坤宫對值賞贖珠珍兊宫爲
直貴米賤金巽神在位萬木忻榮百花競秀
鼓舞園林來遊离震霹靂震驚艮同二后孕
者傷心魁剛來并産難平生貴人白虎傳送
坎臨地藏發泄金玉露形天心之星日月光
神乙辛乾艮日浮彩雲丙庚來兊月粲華精
丁癸來巽星摇帝庭螣蛇太乙月色如金朱
雀大吉日色如銀星流入斗天空在坤彗星
出現白虎居辰大象天心宰司萬神休門同
會神鬼威靈死門同會神死不欽傷門同會
神鬼空名開門同會祭祀得福生門同會得
福　　杜門同會神鬼潜形景門同會天吏
遊巡神不敢　　　　　驚門同會妖孽生
民魁罡太乙　　紛紛螣蛇
貴人天空神威豈聞朱雀傳送神　絶音勾
陳　　　　　　立廟開基預知興衰天心
在乾香之半千坤宫百　　　　　若來巽
位日下除遷大忌离位神命不專坎宫䧟溺
神鬼　　若來遊艮千載綿綿坤不久立兊
亦不堅神鬼之力人亦可先與君一法切記
心傳神鬼撓人聚石于乾石重百斤神鬼招
愆石重千斤罪聞于天埋名于下地祇來前
追隸幽陰永不迴轅人神異道千古流源神
祇聽之急宜藏潜
　　　靈寳聚玄部
聚玄一經壬加遁式丙名熒𤊨庚稱太白若
會朱雀小謀大得如同太乙歡樂酒物登明
天后事起爭鬥天罡河魁主客逃走或爲日
馬死神仝偶人傷必亡興言有咎或爲日禄
美人美酒或乗勾陳財空訟有日鬼同傳夢
怪驚喧如爲日墓孝服離蠲貴人在治官事
牽纏加之直符獄死之冤乙名青龍辛號白
虎日禄同并婚姻宜舉勾陳在中不可動土
人口死亡禍連先祖螣蛇在中財帛遭估日
破同之眼目之苦玄武登明走失難尋如逢
空亡物不離門天空亦爾物色仍存月厭天
鬼百怪出呈虚聲雷電金呌鍋嗚癸名玄武
丁曰朱雀三刑在中文書失却日馬同傳文
招架閣日破同傳文狀汙著如值日禄文書
　　貴人在治恩褒詞禄青龍太常文武醫
卜萬事　　　　　　天剛河魁出行無日
更逢白虎屋閣屢頽天后　　　　　　萬
般厭翳財穀成灰勾陳六合太乙傳送四將
　　　　　　甲名天福丙名天德日禄齊
并萬神必尅　　　　　　　　莫逢日破
日鬼日殺成則反敗得九失八螣蛇白虎
　　　從魁傳送凡事兩重勾陳天后所措
難通太乙朱雀盜賊難容月破月厭公訟頻
攻青龍太常官爵高强又宜興利百事皆良
功曹朱雀遷轉榮昌庚號太白癸曰玄武若
會螣蛇船遭溺苦脱嫌錢財物不由主白虎
傳送出行逢虎月破月空酒食歡濃月刑月
殺財利不空日鬼日馬奔馳西東更怕在門
死厄人凶已爲勾陳庚來會同登明從魁横
事相牽若同白虎卒病成顛螣蛇天空人事
逃潜河魁六合火燭湮然太陰天后得大名
傳金神劫殺反有威權内同傳送病語難言
六儀擊刑朱雀勾陳杜口無詞多招罪名犯
洎三殺拾得金銀如同驛馬門鬧西鄰又兼
日破狗咬遊人三奇入墓切忌登明文書反
覆作事沉吟天罡河魁反暗爲明貴人在治
獄事通情白虎螣蛇失喪傷嗟行人往反作
事如麻太沖六合行人還家太乙白虎女子
淫邪功曹天后太陰從魁師童上門道僧送
茶從魁貴人不然勝光男子中風不即癡顛
風伯雨師風雨連綿丙爲熒惑直符難壓傳
送太乙遭官入匣朱雀螣蛇毒食堪嗟登明
神后所謀　　死神死氣陽人死配生氣生
神進職添金　　　　　　　　日馬日符
禁了窑爐劫殺羊刃
　　　　貴人日馬良善遭坑日破爲鬼　
　　　　　　　　　　如合爲一妻被人
誘直符加庚防損尊人加逢
日鬼爲馬夫妻爭論天罡白虎惡人上門河
魁螣蛇師巫不　大吉小吉問穴修墳天鬼
玄武人病爲瘟太乙天空屋倒撑門功曹后
合罪刑斬首太沖沉船從魁弔首太常不死
顛折脚手反吟伏吟爭論事醜天神二后女
被男守六合太陰男逃女走時干尅日玄武
喪失若會空亡二事併一加之勝光多生憂
慄蛇虎同存殺人驚嚇知三避五八方無阻
直使來震斯且爲三直使入坤此即爲五五
乃死門喜見勝光朱雀螣蛇太乙同所大貴
提携小人欽慕三爲生地莫逢白虎傳送從
魁太陰會附生變爲死吉反凶苦若聞鴉鳴
急視景門直符前一劫迫來臨惡人逼騙取
索資金前二口舌前三婚姻不然爭訟鬨講
門庭前四鬭敺財利相爭直符後一事涉女
人後二欺弊淫慾奸萌後三亡失衣物□性
更尋六丙下值何神河魁在下縣官憂驚六
畜灾死不賽神明從魁在下寡婦傳音上逢
吉將酒食邀迎傳送在下人來覓物小吉在
下婦人喜成勝光在下徵詔懽忻太乙在下
人吏相尋天罡在下爭鬭訟死太沖在下酒
食邀迎功曹在下慶賀大吉大吉在下親戚
得朋神后在下　　　　登明在下吏索公
文又須聽聲過何方隅以之占
異鳴占烏斯决無虚神祕之㫖慎勿輕傳
　　　通神九遁部
天遁幽玄得遇人賢生門合丙丁臨丁前如
逢生氣　　　　日禄在中　　　　日破
在中百事莫言日鬼在中萬事牽纏日合在
中罪人得禍貴人在中恩赦傳宣天空在中
奏對宜先天剛河魁大忌行船地遁功曹必
遇英豪開門合乙下臨六己更逢朱雀文書
遷高月破在中去失詢褒登明神后陷爲軍
曹太乙勝光胥吏莫逃如見白虎瘧疾成勞
天后太陰拾得朱金日鬼在内却有人尋神
后魁罡女人犯淫青龍風伯風雨淋淋太常
大吉龍出山林更加天柱水入州城勾陳白
虎兵起虚聲大吉小吉釀酒難成人遁通靈
休門六丁太陰宫合白虎船沉勾陳朱雀眼
見鬼神大吉小吉風雨不寧日禄在中行逢
貴人日合在中百事光榮日鬼在中神鬼人
通風師雨伯雷電山崩魁罡同位灾患相鍾
風遁六子休門加癸上合巽卦朱雀訟起天
后陰人太陰老婢六合功曹婚姻之喜白虎
魁罡事多靡委天空登明凡事中止青龍來
并傷折身體螣蛇入傳沉船壞米月合在中
有船扶衛月厭加之炎炎火起天后傳送婦
淫無恥更見魁罡刑名已矣龍遁高昇生門
始因下臨六戊上合天心大喜天后玄武同
音盜賊早止奸私相臨風伯雨師風雨霖霪
日破在中水出山陰日鬼逢馬狗立中庭日
禄日合　　　　日刑日盜百事虚成更兼
朱雀　　　　　　　　　　　　青龍神
后水㵵江津登明河魁雲雨不
　　　　虎遁雄雄開門庚同下臨兊卦怕
有青龍師巫作梗　　　　如逢河魁犯殺
天空又同白虎風起山崩神后玄武劫殺宜
攻所爲百事喜慶重重月厭在中追則逢凶
日禄日馬財穀豐隆天殺三殺亡殺劫殺貴
人在治戰有奇功爲客者雄鬼遁藏神休門
六辛上合天輔百事不任太沖朱雀書府厭
人白虎河魁神鬼扣門螣蛇天罡鬼附人魂
從魁勾神妖邪見形傳送六合釜呌鳩鳴如
逢日禄鬼攝生人如逢日馬賽願酬靈如見
日合謀者已成日破日盜失了銀瓶白虎同
位盜不離門登明朱雀田屋爭論太陰太乙
修整新墳若爲日破水逆山横天鬼作虎人
死遭瘟陰聲爲宅神鬼崢嶸雲遁風會進退
不昧生門加壬上合天内太乙河魁雪如拳
塊龍虎天罡暴泊之類玄武太沖風旱之凶
螣蛇勝光缺雨求仙長天紅電日禄在中黑
霧迷野必是青龍若爲日墓山魈蛟蟲白虎
刑殺殺人無蹤神遁精光六合皆昌開門六
己天心星藏大吉小吉人塑金剛白虎玄武
剙起壇場如爲日禄會社焚香神后天后登
明保佑太乙太沖太陰招凶從魁河魁六合
勾陳白芒光出神示威靈朱雀傳送許賽神
明劫殺白虎雷電擊人天空太常
貴人功曹賤人從良加之日合百事吉昌九
遁成錯　　　　　　智者審之來吉去殃
　　　尅敵制勝部
治亂之法要視驚門星吉得遁萬里縱横呈
凶孛格　　　　出無寸功入有仇人三奇
得遁可保全軍如比白虎　　　　傳送日
破主者難存白虎猖狂又加神后勾陳同位
大戰將論大刑飛伏玄虎傳送攻之必敗守
之必懲直符之格如同太乙螣蛇在位戰鬭
兩傍金來入火即主交兵火來入金奸詐虚
情戰而不爭緊切勾陳此將之下怕逢三刑
若尅今日定有爭戰上下交難并刑亦戰如
欲不戰宫神得合六甲得使丑未加辰加日
兩解旺相功成又有遊都偶成六害勝蛇夭
矯及見六庚二家相并戰血流腥勾陳勝玄
反首跌穴如無刑格所攻必贏主者言命貴
勾龍虎驚生開門唾手功名勾陳有氣不制
其地上逢九遁敵有降情敗興不敗更問六
丁入墓三奇六儀刑擊年命相逢所戰必殆
傷門白虎飛伏之格日辰加之不宜攻寨孛
則亂也賞軍可賴天月德神青龍年命開門
合之建功必大用時之法莫犯雷霆雷公坐
時龍虎聞名正月之節起於開門就起初一
子時同論二月起休三月生門順行十二八
卦分均月上起日日上起時數至震宫撞入
關刑大將防辱人馬難存夏犯白虎兩陣亡
奔貴人在治謹緝奸情若犯青龍
若言屯守士卒亡魂勾陳從魁百戰百
　神后　　　　天剛河魁不戰功成或聞
鼓　　　　　　　　　　　　　六合青
龍娼人歡樂勾陳刑
　　　太陰祠祀玄武相傷陣次以定遥有
　　　　　　　　　　季神奸惡仲神乃
商孟神所在必是才良若持刀棒
忌亥子卯巳爲賊殃寅申辰戌吏欲匿藏酉
午丑未此　　　抽軍避敵直符之方下臨
四孟向右宜藏仲季向左及直符方伏於九
地六癸爲良恐賊有伏支干通靈直使之下
預得其詳上立子卯寇設奸心上立申巳必
有伏兵王相帶刑必逢大戰空亡休廢不敢
相征推在前後直符而占巳申子卯立處循
傳立支在後立干在前支干相覆當路隨軒
對疊飢渴缺水求漿休門之下神將爲良若
見太沖後有池塘若是小吉井泉汪汪若是
申酉江水洋洋急於糧食救援無方生門之
下大吉爲糧小吉得酒太沖牛羊從何而往
訪取天罡斯爲大路直透關梁倉卒用之難
可尋詳與君一法不得思量宫神德合進謀
可也三奇得遁萬事成也六甲得使貴人成
也青龍返首吉事來也飛鳥跌穴喜將至也
青龍逃走人亡失也螣蛇夭矯凡事逆也朱
雀沉江文書失亡白虎猖狂横事發也三奇
入墓事不明也五行不遇理不伸也熒入太
白事將退也白入熒惑　　　　大格之時
不可謀也刑格之時凶及己也日時在孛
　　　歲月日格起爭鬭也留符行符人
　　　　　　　　　　如值伏吟我不去
也返吟之格
詞訟求財休門合奇遠行婚姻
　　　　　　祇求逃避杜門蓋奇謁見
貴官景門　　　　　　　　　征戰殺
戮驚門蓋奇博戲求謀開門蓋奇若得　蓋
　　　　三奇遊甲凱歌追隨玉女守户兩
用間離若有□昧　　　　與君一法誠哉
希奇斧鉞加項天能祐之上書奏表理法邪
非不及旬日喜氣怡怡天皇大帝輔弼之時
甲己之日有甲子時乙庚之日申是神基丙
辛之日午上爲宜丁壬之日辰爲之儀戊癸
之日寅中是輔六甲之日何禍可施天機盡
矣保身援持切勿輕傳銘之佩之


玄精碧匣靈寳聚玄經卷下(終)






