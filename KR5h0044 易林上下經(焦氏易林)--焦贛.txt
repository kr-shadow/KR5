#+TITLE: 易林上下經(焦氏易林)--焦贛
#+DATE: 2018-05-12 10:22:18
#+SOURCE: github.com/kanripo/KR5h0044 master 0a24f7e6                
焦氏易林序
　　東萊人費直字長翁
六十四卦變者占王莽時建信天水焦
延夀之撰也夫易者廣矣大矣以言乎
逺則不禦以言乎邇則静而正以言乎
天地之間則備矣然易者謂六十四卦
也推此言之則繇文說卦之所未盡也
故連山歸藏周易皆異辭而共卦雖三
家並行猶舉一隅耳贛善於隂陽復造
此以致易未見者其射存亡吉凶遇其
事⬤則多中至於糜碎小事非其事⬤
則亦否矣贛云通逹隱幾聖人之一隅
也延夀獨得隱士之⬤後漢書京房傳
云房明治易事梁人焦延夀字贛
貧少以好學得幸梁王王供其資令⬤
意學旣成爲郡吏察舉⬤小黄令以伺
候先知姧邪盜賊不得發愛飬吏民化
行縣中舉最當遷三老官属上書願留
贛有詔許増秩留卒於小黄令贛甞曰
得我道以亡身者京生也其⬤長於災
變分六十四卦更直日用事以風雨寒
温爲候各有占驗房用之⬤精孟康曰
分卦直日法一爻主一日六十卦爲三
百六十日餘四卦震離兊坎爲方伯監
司之官所以用震離兊坎者是二至二
分用事之日又是四時各專主之氣各
卦上一日其占法各以其日觀善惡也
　漢焦小黄周易變卦筮敘
　　靈越五雲谿王俞
大凡在變化象數之中者莫逃乎易唯
人之情僞㝡曰難知繫稱卜筮尚占憂
患興慮彼山上有火明入地中周孔之
情繇是觀變自三古以降雜⬤歧分矧
卜筮多門亡羊殆盡雖京郭中竒然皆
不免其身夫自知知人乃曰明哲則隗
炤易數於龔使焦贛發誡於君明炤旣
没不顯其占贛明且哲乃留其術俞巖
耕東鄙自前困⬤客有枉駕蓬廬以焦
辭數軸相示俞甞讀班史列傳及歷代
名儒系譜諸家雜⬤之文咸稱自夫子
授易於商瞿僅逾十輩延夀傳經於孟
喜固是同時當西漢元成之間凌夷厥
政先生乃或出或處外比苞⬤輙以易
道上干梁王遂爲郡察舉詔⬤小黄令
而邑中隱伏之事皆預知其情得以⬤
異當遷㝷亦卒於官次所著大易通變
其卦揔四千九十六題事本彌綸同歸
簡易其辭假出於經史其意雅合於神
祗但率㓗精專事無不中而言近意逺
易識難詳不可瀆⬤以爲辭費後之好
事如君山者則子雲之書爲不朽矣以
聖唐㑹昌景寅嵗周正五日敘
焦林直日
　六十卦每卦直六日共直三百六十
　日餘四卦各⬤直一日
　　立春　雨水(三十日五卦/每卦直六日)
　　　小過　⬤　益　漸　泰
　　　驚蟄　春分(春分震卦/直一日)
　　　需　隨　⬤　解　大壯
　　　清明　榖雨
　　　豫　訟　蠱　革　夬
　　　立夏　小滿
　　　旅　師　比　小畜　乾
　　　芒種　夏至(夏至离卦/直一日)
　　　大有　家人　井　咸　姤
　　　小暑　大暑
　　　鼎豐　渙　履　遯
　　　立秋　處暑
　　　⬤　節　同人　損　否
　　　白露　秋分(秋分兊卦/直一日)
　　　巽　萃　大畜　賁　觀
　　　寒露　霜降
　　　歸妹　無妄　明夷　困　剥
　　　立冬　小雪
　　　艮　旣濟　噬嗑　大過　坤
　　　大雪　冬至(冬至坎卦/直一日)
　　　未濟　蹇　頥　中孚　復
(從大雪後將坎卦入數断從立/冬後四十五日係王相不断)
　　　小寒　大寒
　　　屯　謙　睽　升　臨
每兩節氣共三十日管五卦逐日終而
復始排定一卦相次管六日凡卜看本
日得何卦便於本日卦内㝷所卜得卦
看凶⬤
易林卷第一
⬤(乹下/乹上)乹
　道陟石阪胡言連謇譯瘖且聾莫使
　道通請謁不行求事無㓛
　　陟升也連按禮韻讀上聲傲慢不
　　前之貌謇難也譯傳言通夷夏之
　　言轉告之也
之坤
　招禍来螫害我⬤⬤病在手足不得
　安息
　　無註
屯
　陽孤亢極多所恨惑車傾盖亡身常
　憂惶乃得其願雌雄相從
　　陽孤亢極易乾卦上九亢龍有悔
⬤
鴶鵴鳲鳩専一無⬤君子是則長受
嘉福
　　鴶鵴即布榖鳥也
需
　目瞤足動喜如其願舉家⬤竉
　　瞤目動貌漢書眼瞤得酒肉
訟
　龍馬上山絶無水泉喉噍脣乾舌不
　能言
　　無註
師
倉⬤⬤億冝稼黍稷國家富有民人
蕃息
　　無註
比
　中夜狗吠盜在墻外神明祐助銷散
皆去
　　無註
小畜
据斗運樞順天無憂與樂並居
　　無註
履
　空拳握手倒地更起冨饒豐衍快樂
　無巳
　　無註
泰
　不風不雨白日皎皎冝出驅馳通利
　大道
　　無註
否
　戴日精光⬤駕六龍禄命徹天封為
　燕王
　　無註
同人
　子號索哺母行求食反見空巢訾我
　長息
　　無註
大有
　上帝之生福祐日成修徳行恵樂安
　且寧
　　無註
謙
　山險難登澗中多石車馳轊擊載重
　傷軸儋⬤善躓跌踒右足
　　無註
豫
　禹鑿龍門通利水源東注滄海民得
　安存
　　龍門按書禹貢属雍州在今馮翊
　　夏陽縣以下皆言禹治水之㓛
随
　乗龍上天兩虵為輔踊躍雲中逰觀
　滄海安樂長處
　　無註
蠱
　彭祖九子㩀得不殆南山松栢長受
嘉福
　　彭祖堯時人好和滋味進雉⬤于
　　堯堯享之而錫以夀考至八伯歳
　　九子未詳詩云如南山之夀
臨
　南山昊天刺政關身疾悲無辜背憎
　為仇
　　詩小雅節南山云節彼南山又曰
　　不弔昊天又曰昊天不平此詩家
　　父所作刺周王用尹氏為太師秉
　　⬤之均不能毗輔天子用威虐政
　　以召禍亂民所憎惡甚於⬤讐也
觀
　江河淮海天之奥府衆利所聚可以
　饒有樂我君子百福是受
　　無註
噬嗑
　堅氷黄鳥啼哀悲愁不見甘粒但觀
　藜蒿數驚鷙鳥為我心憂
　　無註
賁
　室如懸磬既危且殆蚤見之士依山
　處谷
　　室如懸磬出左傳僖公二十六年
　　註云如而也野物未成故言居室
　　而資糧縣盡也
剥
　大禹式路⬤⬤除道周匝萬里不危
　不殆見其所使無所不在
　　大禹夏禹姒姓⬤⬤軒轅時人
復
　三人為旅俱歸北海入門昇堂拜謁
　王母勞賜我酒
　　周穆王宴王母于瑶池　又漢武
　　内傳西王母以七月七日降帝命
　　侍女索桃須⬤以玉盤盛桃七枚
　　大如鴨卵形圎色青以呈王母母
　　以五枚與帝
無妄
傳言相誤非干徑路鳴鼓逐狐不知
　迹處
　　無註
大畜
　三羊争雌相逐奔馳終日不食精氣
　勞疲
　　無註
頥
純服黄裳戴上與與徳義以生天下
　歸仁
　　純服色不雜也易坤卦六五黄裳
　　元⬤文在中也
大過
　桀跖並處人民勞苦雍兵荷糧戰於
　齊魯
　　桀夏桀跖盗跖
离
胎生孚乳長息成就充滿帝室家⬤
昌富
　　無註
坎
黄鳥采菉旣嫁不荅念我父兄思復
　⬤⬤
　　詩小雅黄鳥篇黄鳥黄鳥無啄我
　　粟此⬤之人不我肯榖言旋言歸
　　復我⬤族
咸
　三人求橘反得丹穴女貴以冨黄金
　百鎰
　　註未詳
恒
　東山西岳㑹合俱食百家送從以成
　恩福
　　無註
遯
　弱雞無距與鵲交闘翅折目盲為鳩
　所傷
　　無註
大壯
　隙大墻壞蠧衆木折狼虎為政天降
　罪罰髙弑望夷胡亥以斃
　　秦二丗無道丞相趙髙專權弑二
　　丗于望夷宫胡亥二丗名
晉
　三癡俱走迷路失道或不知歸反入
患口
　　註未詳
明夷
　弓矢俱張弝彈折弦丸發不至道遇
害患
　　無註
家人
　三女求夫伺候山隅不見復⬤長思
歎憂
　　詩氓篇刺⬤泆也云不見復⬤泣
　　涕漣漣復⬤男子之所居也不敢
　　顯言其人故託言之耳
睽
　陽旱炎炎傷害禾⬤穡人無食耕夫
　歎息
　　無註
蹇
　⬤㹠逐羊不見所望經渉虎穴亡羊
　失羔一本云亡羝失羊
　　無註
觧
　闇昧⬤語轉相詿誤⬤魅所⬤誰知
　卧處
　　無註
損
　⬤姜祥淑二人偶食論仁議福以安
　王室
　　⬤周公旦姜太公望二人同心以
　　輔周室
益
　公孫駕⬤載眄東齊延陵⬤産遺季
　紵衣
　　左傳鄭大夫子産吴公子季札甞
　　聘鄭與子産相得子産以紵衣獻
　　季札
夬
　孤竹之墟失婦亡夫傷於蒺藜不見
　少妻東郭棠姜武氏以亡
　　孤竹國名易繇曰困于石㩀于蒺
　　藜入于其宫不見其妻凶棠姜齊
　　棠公之妻東郭偃之姊也武氏崔
　　武子杼見左傳
遘
　仁政不暴鳯凰来舎四時順節民安
其處
　　無註
萃
　任劣力薄駑孱恐怯如猬見鵲不敢
　拒格
　　史記亀䇲傳云蝟辱於鵲郭璞曰
　　蝟能制虎見鵲仰地淮南畢萬曰
　　鵲令蝟反腹者蝟憎其意而心惡
　　之也
升
　衛侯東逰惑於少⬤亡我考妣乆迷
　不来
　　註未詳
困
　噂噂所言莫知我垣歡喜堅固可以
　長安
　　無註
井
鸑鳴岐山⬤應幽淵男女搆精萬物
　化生文王以成為周開庭
　　鸑鳯⬤文王之時鳯鳴于⬤山大
　　禹之時⬤出于洛水
革
　玄黄虺隤行者勞疲役夫憔悴踰時
　不歸
　　詩卷耳篇陟彼髙岡我馬玄黄又
　　曰陟彼崔嵬我馬虺隤又云我僕
　　痡矣云何吁矣
鼎
　弱足刖跟不利出門市賈無利折亡
　為患
　　無註
震
　懸狟素饕居非其官失輿剥廬休坐
　徙居
　　詩伐檀篇云胡瞻爾庭有縣貆⬤
　　彼君子⬤不素餐⬤貆貉⬤饕當
　　作餐易剥卦上九君子得輿小人
　　剥廬
艮
　民怯城惡姦人所伏㓂賊大至入我
　郛郭妻子俘獲
　　按春秋傳成公九年楚子重自陳
　　伐莒圍渠丘渠丘城惡楚遂入渠
　　丘
漸
　陽低頭隂仰首水為灾傷我足進不
　利難生子
　　無註
歸妹
　背北相憎心意不同如火與金
　　詩十月之交卒章云噂沓背憎註
　　云多言以相恱背則相憎也
豐
　太徽帝室黄帝所冝蕃屏周衛不可
　得入常安無患
　　徽當作微大微帝座星也
旅
　蠒栗犧牲敬享⬤神神嗜飲食受福
　多孫
　　按内則⬤天地之牛角蠒栗
巽
　出門逢惡與禍為怨更相擊刺傷我
　手端
　　無註
兊
　鷁飛中退舉事不遂衆人亂潰
　春秋僖公十六年正月六鷁退飛
　　過宋都二十二年十一月宋公及
　　楚人戰于泓宋師敗績
渙
　跛踦相随日暮牛罷陵遅後旅失利
　亡雌
　　無註
節
　龍角⬤預位至公卿世禄乆長起動
　安寧
　　古者公卿有㓛于國家子孫丗享
　　其禄故孟子曰仕者丗禄龍角愽
　　預未詳或曰星名
中孚
　舜升大禹石夷之野徴詣王庭拜治
　水圡
　　書帝曰咨禹汝平水圡惟時懋哉
　　石夷未詳
小過
　從風放火荻芝俱死三害集房叔子
　中傷
　　三害未詳
既濟
　楩生荆山命制輸班⬤衣剥脫夏⬤
　冬寒飢餓枯槁莫人震憐
　　荆山多産異材班公輸子魯班也
未濟
　長面大鼻来觧已憂遺吾福子與我
　恵妻恵吾嘉喜
　　無註
⬤(坤下/坤上)坤
　不風不雨白日皎皎冝出驅馳通利
　大道
　　無註
之乾
　谷風布氣萬物出生萌庶長飬華葉
　茂成
　　按詩谷風篇習習谷風以隂以雨
　　註云東風謂之谷風以其長飬萬
　　物也
屯
　蒼龍單獨與石相觸摧折兩角家室
　不足
　　無註
⬤
　城上有烏自名破家招呼酖毒為國
患灾
　　無註
需
　霜降閉户蟄虫⬤處不見日月與死
　為伍
　　無註
訟
　天之徳室温仁受福衣裳所在凶惡
　不起
　　無註
師
　皇階九重絶不可登未見王公謂天
蓋髙
　　無註
比
　孔徳如玉出於幽谷升髙鼓翼輝光
　照國
　　無註
小畜
　五軛四⬤復得饒有陳力就列騶虞
　恱喜
　　按詩召南騶虞仁獸名白虎黒文
　　不食生物者也
履
　四足無角君子所服南征⬤職以恵
　我國
　　無註
泰
　雷行相逐無有攸息戰于平陸為夷
　所覆　又云弊笱在梁　逸不榮漁
　父　苦連空口乾
　　按詩敝笱在梁註云敝壊笱⬤也
　　梁魚梁詩人以敝笱不能制大魚
　　為比
否
　六龍争極服在下飾謹慎管籥結禁
　毋出
　　無註
同人
長男少女相向共語福禄歡喜
　　無註
大有
　奸延惡人使徳不通炎火為殃年榖
　大傷
　　無註
謙
　⬤其翰翼随風向北至虞夏國與舜
　相得年嵗大樂邑無盜賊
　　虞夏舜禹有天下之號也
豫
　鉛刀攻玉堅不可得盡我筋力胝蠒
　爲疾
　　無註
随
　舉⬤覆目不見日月衣衾簠簋就長
　夜室
　　吴夫差羞見子胥爲幎冐乃死
蠱
　賊仁傷徳天怒不福斬刈宗社失其
　⬤域
　　無註
臨
　白龍赤虎戰⬤俱怒⬤⬤敗走死於
　魚口
　史記正義曰河圖龍魚云黄帝攝
　政有⬤⬤兄弟八十一人獸身人
　　語銅鐡額能作大霧食沙造五兵
　威震天下誅殺無道萬民欽命黄
　帝行以仁義不能禁止乃仰天而
　歎天遣玄女下授黄帝兵符與⬤
　　⬤戰於⬤鹿之野遂命殺之此言
　　魚口未詳
觀
　北辰紫宫衣冠立中含和建徳常受
　天福
　　北辰北極天之樞也紫宮即紫微
噬嗑
　稷為堯使西見王母拜請百福賜我
　善子
　　稷后稷為堯帝臣教民稼穡後至
　　文武而有天下
賁
　三人異趨反覆迷惑一身五心亂無
　所得
　　無註
剥
　南山大玃盜我媚妾怯不敢逐退然
　獨宿
　　玃居縛切狙也又曰大猿
復
　衆⬤所趨反作大怪九身無頭魂驚
　魄去不可以居
　　未詳
無妄
　延頸逺望眯爲目疾不見叔⬤使伯
　心憂
　　無註
大畜
典䇿法書蔵在蘭臺雖遭亂潰獨不
　遇灾
　漢官儀御史䑓内掌蘭䑓秘書
頥
　自衛反魯時不我與氷炭異室仁道
　隔塞
　　孔子周流四方不遇自衛反魯遂
　　删詩㝎書
大過
瘤癭秃疥為身瘡害病疾癃殘常不
逺逮
　　無註
坎
齊東郭盧嫁我洛都俊良羙好媒利
過倍
　棠姜齊棠公之妻東郭偃之姊也
离
齊魯爭言戰於龍門構怨連禍三丗
　不安
　　按春秋魯成公二年春齊侯伐我
　　北鄙圍龍頃公之嬖人盧蒲就魁
　　門焉龍人囚之齊侯親皷三日取
　　龍
咸
芳澤肥壤農人豐敵利居長安歴世
　無患
　　無註
⬤
　倉盈⬤憶冝種黍稷年豐歳熟民得
　安息
　　詩楚茨篇我倉旣盈我⬤維億
遯
鴟鴞破斧⬤人危殆頼其忠徳轉禍
　爲福⬤危復立
　　鴟鴞破斧皆詩⬤風篇名言周公
　　之事誅管蔡以安周室
大壯
嵗飢無年虐政害民乾溪驪山秦楚
　結⬤
　　昭公十三年楚靈王⬤弑于乾溪
　　史記秦始皇造作驪山
晉
　椡挈累累締結難觧嫫母衙嫁媒不
　得坐自爲身禍
　　椡挈一作栵挈見蒙之比其義未
　　詳嫫母黄帝次妃貌醜而賢衙當
　　作衒
明夷
訾陬開門鵲鳴彈冠章甫進用舞韶
　和鸞三人翼事⬤無災患
　　章甫冠名舞韶樂名和鸞皆鈴也
　　在軾曰和在鑣曰鸞車馬之飾也
　　訾陬開門未詳
家人
　弟姊合居與⬤相扶願慕群醜不離
　其處
　　無註
睽
　邯鄲反言兄弟生患渉叔憂恨卒死
　不還
　　渉叔即陳渉渉甞令陳人武臣徇
　　趙地武臣到邯鄲自立爲趙渉怒
　　捕繫武臣家室後因柱⬤之諌遂
　　立武臣爲趙王武臣終於背渉竟
　　死於莊賈之難出陳渉傳
蹇
　三人逐兎各争有得愛亡善走多獲
　鹿子
　　無註
觧
北辰紫宫衣冠立中含和建徳常受
　天福
　　北辰北極天之樞也紫宮即紫微
損
　拜跪請免不得其哺俛首衘枝低頭
　北去
　　無註
益
鶴盜我珠逃於東隅求之郭墟不見
　所居
　　未詳
夬
　一簧兩舌妄言⬤語三姦成虎曽母
　投杼
　　一簧者即詩所謂巧言如簧兩舌
　　言不一也曽母曽參之母人有言
　　曽參殺人者曽母不信及三人言
　　之曽母殺杼下機而走
姤
　孤獨特處莫與為旅身日勞苦使布
　五榖隂陽順序　又　伯虎仲熊徳
　乂四布
　　舜舉八元八愷有伯虎仲熊
萃
　褰衣渉河澗流浚多頼遇舟子濟脫
　無他
　　無註
升
　慿河登山道里阻難求事少便
　　無註
困
兎⬤之容不失其㳟和謙⬤樂君子
　攸同
　　按詩傳云雖兎⬤之野人而其才
　　之可用
井
　三女求夫伺候山隅不見復⬤泣涕
漣如
　　詩氓之篇云不見復⬤泣涕漣漣
　　復⬤指男子所居不敢顯名故託
　　言之此詩刺滛泆也
革
　螟蟲為賊害我黍榖中霤空虚家無
　所食
　　螟蟲食苗心者害苗之⬤也中霤
　　月令云中室也
鼎
　望尚阿衡太宰周公藩屏輔弼福禄
来同
　　望太公吕尚也阿衡伊尹也太宰
　　官名周公為太宰
震
　三年生狗以戌為母荆夷上侵⬤伯
　出走
　　注未詳
艮
　塗遏道塞求事不得
　　無註
漸
　探懐得蚤無有凶憂所願失道善居
　漸好
　　無註
歸妺
　飛樓属道趾多攪垣居之不安覆壓
　爲患
　　無註
豐
　義不勝情以欲自傾幾利危寵折角
　摧頸
　　無註
旅
潼滃蔚薈林木來㑹津液下降流潦
　霈霈
　　無註
巽
　白駒生芻猗猗盛姝赫咺君子樂以
　忘憂
　　詩白駒篇生芻一束其人如玉
兊
車馳人趨卷甲相仇齊魯㓂戰敗於
　犬丘
　　按春秋齊師侵魯戰于長勺車馳
　　卒奔齊師敗績事見荘公十年春
渙
舉首望城不見子貞使我悔生
　　無註
節
龍⬤時門失理傷賢内畔外賊則生
　禍難
　春秋昭公十九年鄭大水龍⬤于
　時門之外洧淵⬤人請為禜焉子
　産弗許曰我闘龍不我覿也龍闘
　我獨何覿焉禳之則彼室也吾無
　求於龍龍亦無求於我乃止
中孚
安如太山福喜屢臻雖有豺虎不致
危身
　　無註
小過
　⬤憂後喜與福為市八佾列陳飲御
嘉友
　　八佾舞列也古者天子舞八佾
既濟
　持刃操肉對酒不食夫行從軍小子
　入獄抱⬤獨宿
　　無註
未濟
　隂衰老極陽建其徳履离戴光天下
　昭明㓛業不長蝦蟆代王
　　未詳
⬤(震下/坎上)屯
兵征大宛北出玉門與胡㓂戰平城
道西七日絶糧身㡬不全
　　大宛國名玉門⬤名　冐頓單于
　圍漢髙祖於白登七日用陳平秘
　　計厚遺閼氏⬤冐頓觧圍
之乹
　汎汎栢舟流行不休耿耿寤寐心裏
　大憂仁不逢時復隱窮居
　　詩栢舟篇言仁而不遇也汎彼栢
　　舟亦汎其流耿耿不⬤如有隱憂
坤
　采薪得麟大命隕顛豪雄爭名天下
　四分
　　末詳
蒙
　山崩谷絶天福盡竭涇渭失紀玉歴
　既巳
　　涇渭二水名
需
　夏臺羑里湯文所厄⬤侯俞賄啇王
　觧舎
　　夏臺羑里皆獄名湯囚夏䑓文王
　　拘羑里
訟
　泥滓汙辱弃⬤溝瀆為衆⬤⬤然不
　顯録
　　無註
師
　李梅冬實國多盜賊擾亂並作君不
　能息
　　春秋魯僖公三十三年冬隕霜不
　　殺草李梅實公羊傳曰紀異也此
　　禄去公室政在公子遂之應
比
獐鹿逐牧飽歸其居反還次⬤無有
　疾故
　　無註
小畜
　夾河為婚期至無船揺心失望不見
　所歡
　　無註
履
　百足俱行相輔為强三聖翼事王室
　寵光
　　三聖堯舜禹也
泰
　坐立失處不能自居賊破王邑隂陽
　顛倒
　　無註
否
　登几上轝駕駟南逰合從散衡燕齊
　以强
　　蘇秦主從張儀主衡秦事燕儀事
　　秦按禮部韻毛居正曰以六攻一
　　為從以一離六為橫合之曰從衡
同人
　三孫荷弩無益於輔城弱不守⬤君
受討
　　三孫魯大夫孟孫叔孫季孫也昭
　　公二十五年九月伐季氏三家反
　　攻公公遜于齊次於陽州
大有
　河伯大呼津不可渡船空無人往來
　亦難
　　援神契云河者水之伯河伯水神
謙
　甘露醴泉太平機⬤仁徳感應嵗樂
　民安
　　瑞應圖王者徳至於天和氣感則
　　甘露降于松栢六帖云醴泉羙泉
　　也水之精太平則出出則其政和
　　平堯之時徳茂清平則出
豫
　重茵厚席循臯采藿雖躓不懼反復
　其處猿墮髙木不踒手足還歸其室
　保我金玉
　　踒音渦
隨
　太一駕騮從天上来徴我叔季封為
　魯侯
　　大乙星名成王封周公之子伯禽
　　於魯
蠱
　南巴六安石觧㦸天所指不巳耋老
　復丁弊室舊墟更為新家
　　無註
臨
　家給人足頌聲並作四夷賔伏干戈
　韜閣
　　書四夷来賔此言武王偃干戈事
觀
東鄰嫁女爲王妃后莊公築舘以尊
　王母歸于亰師季姜⬤喜
　　春秋魯莊公元年王⬤下嫁於齊
　　命同姓諸侯主之魯以⬤姓故築
　　舘而迎之冬王⬤歸于齊桓公
　　九年春紀季姜歸于亰師為桓王
　　后
噬嗑
陳妻敬仲兆興齊姜營丘是適八世
　大昌
　　按春秋傳陳媯姓敬仲即陳公子
　　完魯莊公二十二年奔齊使為工
　　正⬤懿氏卜妻敬仲曰有媯之後
　　將育于姜八世之後莫之與京姜
　　齊姓營丘齊所封之地
賁
　路多枳⬤歩刺我足不利旅客為心
　作毒
　　無註
剥
　天宫列宿五神共舎宫闕光堅君安
其居
　　無註
復
　牧羊稲園聞虎呻喧懼畏惕息終無
　禍患
　　無註
無妄
　鳴條之圖北奔犬胡左袵為長國⬤
　匈奴主君旄頭立尊單于
　　樂彦括地譜云夏桀無道湯放之
　鳴條三年而死其子葷粥妻桀之
　　衆妾避居北野随畜移徙中⬤謂
　　之匈奴單于者廣大之貌尊稱之
　　也
大畜
　剋身㓗巳逢禹廵守錫我玄珪拜受
　福祐
　　書禹貢云禹錫玄圭告厥成㓛言
　　水圡既平禹以玄圭為贄而告成
　　㓛于舜也水色黒故圭以玄云
頥
　冬華不食國多盜賊疾病難醫⬤哭
　其室
　　無註
大過
　襄送季女至于蕩道齊子旦夕留連
　乆處
　　季女齊子齊襄公妹魯桓公夫人
　　也桓公十八年公與夫人姜氏如
　　齊詩云魯道有蕩齊子庸止
坎
　朽根倒樹花葉落去卒逢火焱随風
　偃仆
　　焱音熖
离
　隂變為陽女化作男治道得通君臣
　相承
　　無註
咸
　炎絶續光火㓕復明簡易理得以成
乹功
　　易繫辭易簡而天下之理得矣
⬤
　多載重⬤⬤棄於野予母誰子但自
　勞苦
　　無註
遯
　江河海澤衆利室宅可以冨有飲御
嘉客
　　無註
大壯
冬採⬤蘭地凍堅拆利走室北暮毋
所得
　　詩小雅採⬤篇採⬤採⬤⬤亦作
　　止曰歸曰歸歳亦莫止
晉
烏鳴嘻嘻天火將起燔我舘屋災及
　⬤后
　　按春秋襄公三十年夏五月或叫
　　于宋太廟曰譆譆出出鳥鳴于亳
　　社如曰譆譆甲午宋大災宋伯⬤
　卒
明夷
蠆室蜂户螫我手足不可進取爲身
　害速一云　蠆螫我足蜂螫我手
　　蠆蜂属螫⬤也蠆丑邁切螫音釋
家人
　崔嵬北岳天神貴客温人正直主布
　恩徳開衣不巳⬤受大禄
　　崔嵬髙峻貌周禮并州其山鎮曰
　　恒山唐天文大梁析木其神主於
　　恒山辰星出焉謂之北嶽
聧
伯蹇叔盲莫為守床失我衣裘伐民
除郷
　　無註
蹇
　為季求婦家在東海水長無船不見
　所懽
　　無註
解
　山陵丘墓魂魄室舎精誠盡竭長寢
　不⬤
　　無註
損
　⬤牛折角下山傷軸失其利禄
　　無註
益
　水載舟船無根以浮徃来濟濟心勞
　且憂
　　無註
夬
　有鳥来飛集于宫樹鳴聲可惡主將
　出去
　　無註
姤
東徙不時觸患離憂井泥無濡思叔
舊居
　　周易曰井泥不食舊井無禽
萃
黄帝所生宓羲之宇兵刃不至利以
　居止
　　宓羲都於陳黄帝有熊國君少典
　　之子有熊即今河南新鄭是也
升
　東山救亂處婦思夫勞我君子役無
　休巳
　　東山周公東征之詩處婦思夫詩
　　曰鸛鳴于垤婦歎于室
困
　跛躓未起先利後市不得鹿子
　　無註
井
　大虵當路使季畏懼湯火之災切近
　我膚頼其天⬤趨于王廬
　　漢髙祖字季甞⬤酒夜徑澤中有
　　大蛇當道髙祖㧞劒斬之
震
　從容常閑逰戯南山拜祠禱神使神
　無患
　　無註
鼎
　區脫康居慕義入朝湛露之懽三爵
　畢恩後歸野廬與母相扶
　　區脫與甌脫同土室也胡人候望
　　處出匈奴傳康居國名湛露天子
　　燕諸侯之詩
革
魚鱉列市河海饒有長錢善價啇李
恱喜
　　無註
艮
年常⬤慶今嵗受福三夫採葩出必
　有得
　　無註
漸
　二人俱東道怒爭訟意乖不同使君
　忷忷
　　無註
歸妹
　樹我藿豆鹿兎爲食君不恤護秋無
　收入
　　無註
豐
　黄鳥悲鳴愁不見星因於鷙鳥鸇使
　我驚
　　無註
旅
　雙鳬惧飛欲歸稲食經渉⬤澤為矢
　所射傷我胷臆
　　無註
巽
　乆客無依思歸我郷雷雨盛溢道未
　得通
　　無註
兊
　道路辟除南至東遼衛子善辝使國
　無憂
　　未詳
渙
　同枕同⬤中年相知少賈無失獨居
　愁思
　　無註
節
　衆神集聚相與議語南國虐亂百姓
　愁苦興師征討更立賢主
　　未詳
中孚
北陸閉蟄隱伏不出目盲耳聾道路
　不通
　左傳古者日在北陸而藏氷註陸
　道也謂夏十二月日在虚危氷堅
　　而藏之
小過
癡狂妄作心狂善惑迷行失路不知
南北
　　無註
既濟
棟隆強輔寵貴日光福善並作樂以
髙明
　　易太過九四棟隆⬤象曰棟隆之
　　⬤不撓于下也
未濟
愛我嬰女牽衣不與冀幸髙貴反日
賤下
　　無註
⬤(坎下/艮上)蒙
　何草不黄至未盡玄室家分離悲憂
　於心
　　詩何草不黄刺幽王也四夷交侵
　　中國背叛君子憂之故作是詩也
　　曰何草不黄何日不行何人不將
　　經營四方又云何草不玄何人不
　　矝哀我征夫獨為匪民
之乹
　海為水王聦聖且明百流歸徳無有
　叛逆常饒優足
　　書禹貢云江漢朝宗于海註曰猶
　　諸侯之朝宗于王也
坤
天之所有禍不過家一云左輔右弼
金玉滿堂常盈不亡冨如敖倉
　　無註
屯
　安息康居異國穹廬非吾習俗使我
　心憂
　　安息康居皆外國名穹廬其室也
需
范公鴟夷善賈飾資東之營丘易字
　子皮把珠戴金多得利歸
　　按史范蠡去越乗舟裝其輕寳珠
　　玉浮海出齊變姓名自號鴟夷子
　　皮善營産業以⬤巨富
訟
老楊日衰條多枯枝爵級不進遂下
　摧隤
　　無註
師
　小孤渡水汚濡其尾利得無幾與道
　合契
　　孤當作⬤易未濟亨小⬤汔濟濡
　　其尾无攸利
比
　豕生魚魴䑕舞庭堂姧佞施毒上下
　昏荒君失其國
　　無註
小畜
　天地配享六位光明隂陽順敘以成
　和平
　　易乾卦⬤曰六位時成
履
　踝踵足傷右足病擁失旅後時利走
　不来
　　無註
泰
　異體殊患各有所属西鄰孤嫗欲⬤
　我室王母罵詈求不可得
　　無註
否
　操　郷畒折貨稷⬤飲食充口安利
　無咎
　　無註
同人
　所受大喜福禄重来樂且日冨⬤慶
　得財
　　無註
大有
舉盃飲酒無益温寒指直失取亡利
　不歡
　　無註
謙
　日月相望光明盛昌三聖茂承㓛徳
　大⬤
　　三聖堯舜禹也
豫
　猾夫爭強民去其郷公孫叔子戰於
　瀟湘
　　未詳
随
　猨墮髙木不踒手足還歸其室保我
　金玉
　　踒音渦
蠱
　逐⬤東山水遏我前深不可渉失利
後便
　　無註
臨
　鑿井求玉非卞氏寳名因身辱勞無
　所得
　　因當作困卞和獻玉璞於楚懷王
觀
　黄玉温厚君子所服甘露溽暑萬物
　生茂
　　財貨源云玉天地之精也黄中正
　　色君子在位之稱又瑞應圖王者
　　徳至於天和氣感則甘露降于松
　　栢
噬嗑
⬤龍頭頸文章不成甘言善語⬤辝
　無名
　　無註
賁
　招禍⬤凶来弊我⬤病在手足不得
　安息
　　無註
剥
　履位乗⬤靡有絶斃皆為⬤圉與衆
　庶位
　　齊人有言曰雖有智慧不如乗⬤
復
　獐鹿雉兎群聚東囿盧黄白脊俱徃
　趨逐九齚十得君子有喜
　　齚仕革切齧也
無妄
　織錦未成緯盡無名長子逐兎鹿起
　失路後利不得因無所㨿
　　無註
大畜
　天厭周徳命與仁國以禮静民兵革
　休息
　　無註
頥
　重譯賀芝来除我憂善⬤遂良與喜
　相求
　漢武帝元封元年甘泉宫産芝九
　　莖連葉乃作芝房之歌以薦郊廟
　　也
大過
膏壤肥澤人民孔樂冝利居止長安
　冨貴
　　無註
坎
　白龍黒虎起鬐暴怒戰於涿鹿⬤⬤
　敗走居止不殆君安其所
　　正義曰河圖龍魚云黄帝攝政有
　　⬤⬤兄弟八十一人獸身人語銅
　鐡額能作大霧食沙造五兵威震
　　天下誅殺無道萬民欽命黄帝行
　　以仁義不能禁止乃仰天而歎天
　　遣玄女下授黄帝兵符與⬤⬤戰
　　於涿鹿之野遂禽殺之
離
　抱⬤傳語聾跛摧殆衆賤無下灾殃
　所在
　　無註
咸
　憂禍觧除喜至慶来坐立歡門與樂
　爲鄰
　　無註
⬤
　折鋒戴殳轝馬放休行軍依營天下
　安寧
　　無註
遁
　至徳之君仁政且温伊吕股肱國富
　民安
　　湯舉伊尹文王舉吕望相與輔治
　　以安天下
大壯
　千里望城不見山青老兎蝦䗫逺絶
　無家
　　老兎月中玉兎蝦䗫月中蟾蜍
晉
　有莘季女爲夏妃后貴夫夀子母字
　四海
　　按本紀鯀取有莘氏女謂之女志
　　是生髙宻宋⬤云髙宻禹所封之
　　國
明夷
　不虞之患禍至無門奄忽暴卒痛傷
我心
　　無註
家人
　飛鷹退去不食鄰鳥憂患解除主君
　安居
　　無註
睽
　跮差側跌申酉爲祟亥戍㓕明顔子
隠藏
　　未詳
蹇
　司禄慿怒謀議無道商氏失政殷人
　乏祀
　商紂無道武王伐之封紂子武庚
　命三叔監殷武王崩成王立三⬤
　　以武庚叛周公東征討之遂乏祀
　　焉
解
望雞得雉兾馬獲駒大徳生少有瘳
　從居
　　無註
損
　忉忉怛怛如將不活⬤稷之恩靈⬤
　以存
　　左傳⬤靈公不君趙盾諌公患之
　　飲盾酒伏甲將攻之⬤盾田⬤于
　翳桑見靈輙病不食三日盾食之
　爲簞食而與之既而與爲公介倒
　㦸以禦公徒而免之問何故對曰
　翳桑之餓人也不告名而退
益
莫莫輯輯夜作晝匿謀議我資求攻
我室空盡以財幾無以食
　　無註
夬
　天之所壊不可強支衆口指⬤雖貴
　必危
　　無註
姤
　目動睫瞤喜来加身舉家⬤歡吉利
　無殃
　　瞤目動貌漢書眼瞤得酒肉
萃
　黿⬤芬薌染指弗甞口飢於手子公
　恨饞
　　楚人獻黿於鄭靈公子公食指動
　　以示子家曰他日我如此必甞異
　　味宰夫解黿而⬤公問之子家以
　　告召子公而弗與子公怒染指於
　　鼎甞之出春秋傳
升
　天福所豐兆如飛龍成子得志六二
　以興
　　陳成子得政於齊乃敬仲八世孫
困
　氓伯易⬤抱布自媒弃禮急情卒離
　悔憂
　　詩氓之篇云抱布貿絲匪来貿絲
　　来即我謀
井
　三人爲旅俱歸北海入門上堂拜謁
　王母勞賜我酒歡樂無疆
　　無註
革
　愆滛旱疾傷害稼穡䘮制病来農人
　無食
　　無註
鼎
　攫飯把肉以就口食萬往必得無有
　虚乏
　　無註
震
　夏⬤親附心聴恱喜利以⬤取無言
　不許
　左傳成公七年夏⬤鄭穆公女陳
　大夫衘叔妻巫臣甞止子反取夏
　　⬤
艮
南山昊天刺政閔身疾悲無辜背憎
爲仇
　詩小雅節南山云節彼南山又曰
　　不弔昊天又曰昊天不平此詩家
　　父所作刺周王用尹氏爲太師秉
　　國之均不能毗輔天子用威虐政
　　以召禍亂民所憎惡甚於仇讐也
漸
鳥飛無翼兎走折足雖欲㑹同未得
　所欲
　　無註
歸妹
體重飛難未能踰⬤不離室垣
　　無註
豐
　四雄並處人民愁苦擁兵西東不得
　安所
　　無註
旅
　重驛⬤牢求解巳憂心惑乃成與喜
　俱居
　　無註
巽
患解憂除皇母相於與喜俱来使我
　安居
　　無註
兊
　冬生不華老女無家霜冷蓬室更爲
　枯株
　　無註
渙
　震慄恐懼多所畏惡行道留難不可
　以歩
　　無註
節
　三人共妻莫適爲雌子無名氏公不
　可知
　　無註
中孚
　草彫⬤霜花葉不長非時爲落家受
　其殃
　　無註
小過
　雉兎之東狼虎所從貪叨凶惡不可
　止息
　　無註
既濟
　馬驚車破主墮深溝身死䰟去離其
　室廬
　　無註
未濟
　山林麓藪非人所處鳥獸無禮使我
心苦
　無註
易林卷第一
易林卷第二
⬤(乾下/坎上)需
　乆旱三年草木不生粢盛空乏無以
　供靈
　　⬤文粢盛黍稷在器中以祀者也
之乾
　火㓕復息君明其徳仁人可遇身受
　利福
　　無註
坤
　温山松栢常茂不落鸞鳯以庇得其
　歡樂
　　無註
屯
　西誅不復恃強⬤力倍道趨敵師徒
　敗覆
　　按史記楚項梁西擊秦破章邯引
　　兵至定陶⬤破秦軍項羽沛公大
　　破秦兵於雍斬李由梁益輕秦有
　　驕色宋義諌弗聴秦悉起兵益章
　　邯擊楚軍大破之定陶項梁死焉
⬤
　三塗五嶽陽城太室神明所伏獨無
　兵革
　　三塗山名在河南伊闕縣陽城山
　　谷名在嵩山下太室山名
訟
　二牛生狗以戍爲母荆夷上侵⬤伯
　出走
　　二牛一作三年一作三馬生駒見
　　否之姤
師
　鳬遊江海役行千里以爲死亡復見
　空素長主凶憂
　　無註
比
　太一駕騮從天上求徴召叔季封爲
　魯侯無有凶憂
　　太乙星名成王封周公之子伯禽
　　於魯
小畜
　絍績獨居寡處無夫隂陽失忘爲人
　僕使
　　無註
履
　兵征大宛北出玉門與胡冦戰平城
　道西七日絶糧身幾不全
　　大宛國名玉門關名　冐頓單于
　　圍漢髙祖於白登七日用陳平秘
　　計厚遺閼氏⬤冐頓觧圍
㤗
　楚靈暴虐罷極民力禍起乹谿弃疾
　作毒扶伏奔逃死申亥室
　　楚靈王汰侈巳甚成章華之䑓至
　　狩于州来次于乹谿公子比作亂
　　遂縊于芋尹申亥氏
否
雌單獨居歸其本巢毛羽憔悴志如
　死⬤
　無註
同人
　两矛相刺勇力鈞敵交綏結和不破
　不缺
　　無註
大有
　乗船渡濟載水逢火頼幸免患蒙我
　生全
　　無註
謙
　喪寵溢尤政傾家覆我宗失國秦㓕
　周室
　　無註
豫
　冬無蔵氷春陽不通隂流爲賊國⬤
　其殃
　　無註
隨
　田䑕野雞意常欲逃拘制籠檻不得
　動摇
　　無註
蠱
　佩玉蘂⬤無所繫之㫖酒一盛莫與
　⬤語⬤寡獨特常愁憂苦
　　無註
臨
　没遊原口求鮫爲寳家危自懼復出
　生道
　　無註
觀
　河水孔穴壞敗我室水深無岸魚鱉
傾側
　　無註
噬嗑
　教羊牧兎使魚相捕任非其人費日
　無功
　無註
賁
　升户入室就温燠食水凍北陸不能
　相賊
　　無註
剥
　⬤竹之墟老婦無夫傷於蒺蔾不見
　少妻東郭棠姜武氏破亡
　　⬤竹國名易繇曰困于石據于蒺
　　蔾入于其宫不見其妻凶棠姜齊
　　棠公之妻東郭偃之姊也武氏崔
　　武子杼見左傳
復
　凶憂災殃日益明章福不可⬤三郤
　痍傷
　　按春秋三郤晋大夫郤錡郤犨郤
　　至成公十七年晋厲公侈多外嬖
　　欲盡去群大夫而立其左右遂殺
　　三郤
無妄
戴璧秉珪請命于河周公作誓冲人
　瘳愈
　　⬤成王少時病周公乃自揃其蚤
　　沈之河以祝於神曰王少未有識
　　奸神命者乃旦也王病有瘳(見史/記)
大畜
鳥升鵲舉照臨東海尨降庭堅爲陶
　叔後封圻英六履禄綏厚
　　尨降庭堅皆顓頊之後即舜舉八
　　愷之列
頥
　危坐至暮請求不得膏澤不降政戾
　民⬤
　　無註
大過
　冝昌娶婦東家歌舞燕樂有序長樂
　嘉喜
　　無註
坎
　鑿井求玉非卞和寳名困身辱勞無
　所得
　楚卞和得玉獻懐王王以爲欺刖
　其一足懐王死子平王立和復獻
　　之王又以爲欺刖其一足平王死
　　子荆王立和復獻之恐復見害乃
　　抱其璞而哭晝夜不止涕盡續之
　　以血荆王遣問之於是和隨使獻
　　玉王使剖之中果得玉
離
鵠思其雄欲隨鳯東順理羽翼出次
　須日中留北邑復反其室
　　無註
咸
　早霜晚雪傷害禾麥損功弃力飢無
　所食
　　無註
⬤
蝙䘃生子深目黒醜雖飾相就衆人
莫取
　蝙䘃即蝙蝠也又名仙䑕又名眼
　翼
遯
去如飛鴻避凶直東遂得全脫與福
　相逢
　無註
大壯
　㛰姻合配同枕共牢以降嘉休子孫
　封侯
　　無註
晉
　咸陽辰巳長安戌亥丘陵生止非魚
　鰌市不可辝阻終无悔咎
　　無註
明夷
⬤虫爲賊害我五榖簞食空虚家無
所食
　　螟食苗心者害苗之虫也
家人
謀恩拜徳東歸吾國慷⬤歡⬤歡樂
有福
　　無註
睽
　齎貝贖貍不聽我辤繫於虎鬚牽不
　得來
　　無註
蹇
　比目附翼歡樂相得行止集周終不
　離⬤
　　比目魚也附翼比翼鳥也
解
　一指食肉口無所得染其鼎鼐舌饞
　於腹
　　左傳鄭公解黿召子公而弗與子
　　公怒染指於鼎甞之而出
損
曵綸江海釣挂魴鯉王孫利徳以饗
　仲友
　　詩小雅六月篇我行永乆飲御諸
　　友炰鳖鱠鯉侯誰在矣張仲孝友
益
　啇紂牧野顛敗所在賦歛重數黎元
　愁苦
　　牧野商郊武王伐紂戰于牧野敗
　　紂師于此
夬
　北辰紫宫衣冠中立含和建徳常受
　天福
　　北辰北極天之樞也
姤
　輕戰上勇不知兵權爲敵所制從師
　北奔
　　無註
萃
　大口宣唇神使仲言黄龍景星出應
　徳門與福上天天下安昌
　　禹渡江黄龍⬤舟㬌星一名徳星
升
　凶子禍孫伏劒向門凶訟讙⬤驚駭
　我家
　　無註
困
　祝伯善言能事⬤神拜辭萬歳使君
　延年
　　祝伯即祝鮀掌宗廟⬤祀之官孔
　　子⬤其巧佞
革
　昧旦乗車履危䧟溝亡失裠⬤摧折
　兩軸
　　史記漢臨江王徴還亰彂車軸折
井
　珪璧琮璋執贄見王百里寗越應聘
　齊秦
　　百里奚事秦寗越事齊
鼎
　膠著木連不出牛攔斯享羔羊家室
　相安
　　無註
震
　卷領遁世仁徳不舎三聖攸同周國
　茂興
　　三聖大王王季文王也
艮
黍稷苗稻垂秀方造中旱不雨傷風
　枯槁
　　無註
漸
　冠帶南遊與福喜逢期於嘉貞拜爲
　公卿
　　無註
歸妹
　一巢九子同公共母柔順利貞出入
　不殆福禄所在
　　無註
豐
　韓氏長女嫁於東海冝家冨主柔順
　以居利得過倍
　　無註未詳
旅
　因禍受福喜盈我室所願必得
　　無註
巽
　晉平有疾迎醫秦國病乃大患分爲
　二竪逃匿膏肓和不能愈
　春秋成公十年春晉侯求醫於秦
　秦伯使醫緩爲之未至公夢疾爲
　　二竪子曰彼良醫也懼傷我焉逃
　　之其一曰居肓之上膏之下若我
　　何醫至曰疾不可爲也在肓之上
　膏之下攻之不可逹之不及藥不
　　至焉不可爲也
兊
　杜飛門啓患憂大解修福行善不爲
　身禍
　　修福行善一作去老乗馬見同人
　　之夬
渙
　追亡逐北至止而得稚叔相呼反其
　室廬
　　無註
節
　鳥鳴廐端一呼三顛摇動東西危慄
　不安疾病無患
　　無註
中孚
　龍化爲虎太山之陽衆多從者莫敢
　敉蔵
　　無註
小過
猋風忽起車馳掲掲弃名追亡失其
　和節憂心㤕㤕
　　掲起竭切㤕竹律切
旣濟
　遊居石門禄安身全受福西鄰歸飲
　玉泉
　　石門地名論語云子路宿於石門
未濟
　登髙上山見王自言申理我䜛得職
　蒙恩
　　無註
⬤(坎下/乹上)訟
　文巧俗⬤將反大質僵死如麻流血
　濡樐皆知其母不識其父干戈乃止
　　無註樐音魯
之乹
　文王四乳仁愛篤厚子畜十男夭折
　無有
　　按韻府群玉引淮南子云文王有
　　四乳
坤
　日入望東不見子家長女無夫左手
　搔頭
　　無註
屯
　東上太山見堯自言申理我⬤以解
　憂患
　　無註
蒙
　奎軫温湯過角宿房宣時布和無所
　不通
　　奎軫角房皆宿名
需
　引⬤牽頭雖拘無憂王母善禱禍不
　成災
　　無註
師
　鳬得水没喜⬤自啄毛羽恱懌利以
　攻玉公出不復伯氏客宿
　　無註
比
　水流趨下欲至東海求我所有買魴
　與鯉足⬤路止
　　無註
小畜
　獐鹿逐牧安飽其居反還次舎無有
　疾故
　　無註
履
　⬤植藿豆不得芸鋤王事無盬秋無
　所收
　　無註
泰
弱水之西有西王母生不知死與天
相保
　書弱水旣西柳宗元曰西海之山
　有水散渙無力不能⬤芥
否
⬤窮廓落困於歴室卒登玉堂與堯
侑食
　　按史舜微時耕於歴山堯舉而任
　　之加諸上位
同人
　子鉏執麟春秋作元隂聖將終尼父
悲心
　　左傳哀公十四年春西狩於大野
　　叔孫氏之車子鉏商⬤麟孔子作
　　春秋
大有
　尹氏伯竒父子生離無罪⬤辜長舌
　所爲
　　伯竒尹吉甫之子父娶後妻而譛
　　伯竒扵吉甫父逐之言無罪而見
　　逐皆後母長舌所爲也
謙
蟠枚折枝與母别離九臯難扣⬤不
　相知
　　無註
豫
　弱雞無距與鵲格⬤趐折目盲爲鳩
　所傷
　　無註
隨
　甲乙丙丁俱歸我庭三丑六子入門
　見母
　　無註
蠱
　桑葉螟蠹衣弊如絡女㓛不成絲布
　爲玉
　　無註
臨
　關牢闢門廵狩釋⬤夏䑓羑里湯文
　恱喜
　　湯囚夏臺文王拘羑里至後皆有
　　天下
觀
　欽明之徳坐前玉食必保嘉羙長受
　安福
　　無註
噬嗑
武夫司空多口争訟金火當户民不
　安處年飢無有
　　無註
賁
　紫閣九重尊嚴在中黄帝堯舜履行
　至公冠帶垂裳天下康寧
　　無註
剥
　⬤牛上山力劣行難烈風雨雪遮遏
　我前出道復還憂者自歡
　　無註
復
　蹇兎缺唇行難齒寒口病不言爲身
　生患
　　無註
无妄
　合體比翼嘉偶相得與君同好使我
有福
　　無註
大畜
　口啄卒卒憂從中出喪我寳貝妻妾
　失位
　　無註
頥
　两心不同或從西東明論中日莫適
相從
　　無註
大過
　啞啞⬤言與善飲食長樂行觴千秋
　起舞拜受大福
　　無註
坎
　⬤憂後喜與福爲市八佾列陳飲御
嘉友
　　八佾舞列也古者天子舞八佾
离
　西徙無家破其新車王孫失利不如
　止居
　　無註
咸
　鳯凰在左麒麟處右仁聖相遇伊吕
集聚時無殃咎福爲我母
　　無註
⬤
　甌脫康居慕仁入朝湛露之歡三爵
畢恩復歸舊廬
　　區脫與甌脫同土室也胡人候望
　處出匈奴傳康居國名湛露天子
　燕諸侯之詩
遯
　疾貧望幸使伯行販關牢擇羊多得
　大牂一云疾貧望幸賈販市井
　　無註
大壯
　處髙不傷雖危不亡握珠懷玉還歸
其郷
　　無註
晉
　右手棄酒左手牧牂行逢禮御餌得
　玉杯
　　箕子言紂彼爲象箸必爲玉杯
明夷
養虎牧狼還自賊傷大勇小捷雖危
　不亡
　　無註
家人
戴堯扶禹從喬彭祖西過王母道路
夷易無敢難者
　　堯唐帝名禹姒姓喬王喬仙人彭
　　祖堯時人夀至八百
睽
　秋冬探巢不得鵲鶵衘指北去塊我
　少⬤
　　無註
蹇
　两羝三牂俱之代郷留連多難損其
食糧
　　無註
解
　南徙無廬烏破其巣伐木思⬤不利
　動摇
　　無註
損
争訟不巳更相擊劒張季弱口披⬤
　北走
　　無註
益
　延頸望酒不入我口⬤喜後否得利
　無有
　　無註
夬
　⬤⬤傾走冦逐我後亡失刀兵身全
　不傷
　　無註
姤
麟鳯所遊安樂無憂君子撫民世代
　千秋
　　麟仁獸不踐生草不食生⬤毛⬤
　　之長也鳯靈鳥文王時鳴于岐山
　　羽蟲之長也
萃
　褰衣渉河水深漬罷頼幸舟子濟脫
　無他
　　無註
升
憒憒不恱憂從中出荅我金⬤无妄
失位
　　憒音潰
困
　絆跳不逺心與言反尼父望家菡蓞
未華
　　史記世家孔子名丘仲尼字也
井
　大壯肥牸恵我諸舅内外和穆不憂
　飢渇
　　詩小雅伐木篇既有肥牡以速諸
　　舅按此壯當作牡
革
　黄帝建元文徳在身禄若陽春封爲
　魯君
　　無註
鼎
　虎聚摩牙以待豚猪往必傷亡冝利
　止居　一云　虎厲其牙以待犬猪
　往必殘傷催敗無餘利以止居
　　無註
震
　天地配享六位光明隂陽順序以成
　和平
　　周易乾卦⬤曰六位時成
艮
猿墜髙木不踒手足保我金玉還歸
其室
　　踒音渦
漸
　營室紫宫堅不可攻明神建徳君受
　大福
　　漢天文紫宫爲皇極之居
歸妹
　孤翁寡婦獨宿悲苦目張耳明無與
　⬤語
　　無註
豐
　低頭窺視有所畏避行者不利酒酸
　魚敗衆莫貪⬤
　　販當作敗
旅
　載金販狗利棄我走藏匿淵底悔折
　爲咎
　　無註
巽
　行觸大忌與司命牾執囚束縳拘制
　於吏
　　無註
兊
　執玉歡喜佩之解攣危詳反安使我
　無患
　　無註
渙
　機杼紛擾女巧不成長妹許嫁衣無
　⬤袴聞禍不成凶惡消去
　　無註
節
　金人䥫距火燒左右雖懼不恐獨得
　全處
　　無註
中孚
　謝恩拜徳東歸吾國舞蹈欣躍歡樂
　受福
　　詩序云不知手之舞之足之蹈之
小過
青牛白咽呼我俱田歴山之下可以
多耕⬤樂時莭民人安寕
　　舜耕於歴山歴山之人皆譲畔
旣濟
　白雉群雊慕徳朝貢湛露之恩使我
　得懽
　　周公爲冡⬤越裳氏重譯来朝獻
　　白雉　詩湛露天子宴諸侯之詩
　　也
未濟
　避患東西反入禍門糟糠不足憂愁
　我心
　　無註
⬤(坎下/坤上)師
烏鳴呼子哺以酒脯髙樓之處子來
歸母穡人成功年⬤大有姤婦無子
　　無註
之乹
　一簧两舌佞言謟語三姦成市曽母
　投杼
　　一簧者即詩所謂巧言如簧两舌
　　言不一也曽母曽參之母人有言
　　曽參殺人者曽母不信及三人言
　　之曽母投杼下機而走
坤
　春桃生花季女宜家受福且多在師
　中吉男爲封君
　　詩桃夭篇桃之夭夭灼灼其華之
　　子于歸冝其室家
屯
　殊⬤異路心不相慕壯牛牡猳獨無
　室家一本末句心不相下　無註
蒙
　折苦蔽目不見稚叔三足⬤烏逺其
　元夫
　　折苦蔽目一作折若蔽日按楚詞
　　折若木以拂日⬤註若木木名在
　　崑崙西極其華光照下地
需
　雀東求粒誤入罔域頼仁君子脫腹
　歸息
　　無註
訟
　王孫季子相與孝友明允篤誠升擢
　家舉爲國榦輔
　　史記髙陽氏有才子八人謂之八
　　愷髙辛氏有才子八人謂之八元
　堯未及舉舜於是舉八愷使主后
　　土舉八元使布五教
比
　刖⬤無枝與子分離飢寒莫食獨泣
　哀悲
　　無註
小畜
舜升大禹石夷之野徴詣玉闕拜理
　水土
　書帝曰咨禹汝平水土惟時懋哉
　　石夷未詳
履
　義不勝情以欲自營見利危寵㓕君
令名
　　無註
泰
　三人北行六位光明道逢淑女與我
　⬤子
　　無註
否
　羿張烏號彀射天狼柱國雄勇⬤死
　榮陽
　　羿后羿善射烏號弓名天狼獸名
同人
　季⬤踟蹰結袊待時終日至暮百两
　不来
　　詩靜女篇靜女其姝俟我扵城隅
　　愛而不見搔首踟蹰
大有
　鴻鴈翩翩始怨苦勞灾疫病民鰥寡
　愁憂
　　無註
謙
穿⬤狗⬤僵离旁羙天地易紀日月
　更始
　　穿⬤狗⬤皆外夷國名旁羙一卦
　　作旁舂見剥之乾
豫
　北山有⬤使叔壽考東嶺多粟冝行
　賈市陸梁雌雉所至利喜
　　無註
隨
　干旄旌旗撫幟在郊雖有寳玉無路
　致之
　　詩干旄篇孑孑干旄在浚之郊干
　　旄以旄牛尾注於旗干之首而建
　　之車後也
蠱
　精㓗淵塞爲䜛所言證訊詰問繫於
　枳温甘棠聴㫁怡然蒙恩
　　詩甘棠篇召伯循行南國以布文
　　王之政舎甘棠之下以聴訟焉後
　　人思其徳
臨
　玄黄瘣隤行者勞罷役夫憔悴踰時
　不歸
　　詩卷耳篇陟彼髙岡我馬玄黄又
　　曰陟彼崔嵬我馬虺隤又云我僕
　　痛矣云何吁矣後當作役
觀
　膚敏之徳發憤晨食虜豹禽⬤以成
　徳主
　　史記韓信虜魏王豹又引兵擊趙
　　禽夏⬤
噬嗑
　采唐沬郷要我桑中失信不㑹憂思
　約帶
　　詩桑中篇爰采唐矣沬之郷矣唐
　　菜也沬衛邑名又云期我乎桑中
賁
　伯寧子福恵我⬤國蠲除苛殘使季
　无患
　　無註
剥
　䜛言佞雄敗亂⬤國生雖忠孝敗恩
　不足
　　無註
復
　淵泉隄防水道利通順注湖海⬤國
　冨有
　　無註
无妄
　江南多蝮螫我手足⬤䌓詰屈痛徹
　心腹
　　無註
大畜
　三人俱行别離獨食一身五心反覆
　迷惑亂無所得
　　無註
頥
　鴉鳴庭中以戒災凶重門擊柝備不
　速客
　　易繫辭云重門擊柝以待⬤客蓋
　　取諸豫豫備也
大過
　㓛成事就拱手安居立徳有言坐飾
貢賦
　書禹貢云上之所取謂之賦下之
　　所供謂之貢
坎
　國亂不安兵革爲患掠我妻子家中
　飢寒
　　無註
离
戴尭扶禹從喬彭祖西過王母道路
　夷易無敢難者
　　尭唐帝名禹姒姓喬王喬仙人彭
　　祖尭時人夀至八百
咸
　長尾蜲⬤畫地成河深不可渉絶無
　以比惆悵㑹息
　　無註
⬤
　乗龍從蜺徴詣北闕乃見宣室拜守
東城鎮慰⬤元舉家蒙福
　　未詳
遯
　土與山連終身無患天地髙明萬⬤
　長安
　　無註
大壯
　乆旱水涸枯槁無澤虚修其徳未有
　所⬤
　　無註
晉
　依天⬤地凶危不至上清下浄受福
　大明君受其利
　　無註
明夷
　火烈不去必殪僵仆燔我衣裾禍不
　可悔
　　無註
家人
　配合相迎利之四郷欣喜興釋所言
　得當
　　無註
睽
　清人髙子乆屯外野逍遥不歸思我
　慈母
　　詩清人篇清人在消駟介麃麃二
　　矛重喬河上乎逍遥
蹇
　武庫軍府甲兵所聚非里邑居不可
　舎止
　　無註
解
　三徳五才和合四時隂陽順敘國無
咎災
　　按書六三徳正直剛克柔克五才
　　金木水火土也
損
　解衣毛羽飛入大都晨門戒守鄭忽
　失家
　　忽鄭荘公世子荘公娶鄧曼生子
　　忽又娶宋雍氏生公子突桓十一
　　年荘公卒忽立四月而出奔衛
益
　刖根焼株不生飢膚病在心腹日以
　焦枯
　　無註
夬
　文山紫芝雍梁朱草生長和氣福禄
　多處
　　芝草論芝生於土土氣和則芝草
　　生王者⬤仁則有芝草生矣
姤
　多載重⬤弃⬤于野予母誰子但自
　勞苦
　　無註
萃
　鳬鴈啞啞以水爲家雌雄相和心至
　娯樂得其歡欲
　　無註
升
　耳目盲聾所言不通佇立以泣事無
　成功
　　詩燕燕衛荘姜送歸妾也瞻望弗
　　及佇立以泣
困
　天官列宿五神所舎宫闕堅固君安
其居
　　無註
井
　范子妙材戮辱傷膚然後相國封爲
　應侯
　　范子即范雎按史記范雎⬤事魏
　　嘗從須賈使齊齊賜雎金及牛酒
　　賈知之大怒以爲雎以國隂事告
　　齊故得此饋歸告魏相魏齊大怒
　　使舎人笞擊雎折脅摺齒雎佯死
　　置厠中雎告守者得脫變姓名後
　　歸秦秦以爲客卿封應侯
革
　秋冬探巢不得鵲雛衘指北去慙我
　少夫
　　無註
鼎
　子畏扵匡厄困陳蔡徳行不危竟脫
　厄害
　　孔子過匡匡人以爲陽虎而拘之
　　在陳蔡⬤糧言聖人道全徳備雖
　　遇患而不危殆也
震
　鴻飛在陸公出不復仲氏任止伯氏
　客宿
　　詩⬤風九罭篇羙周公也鴻飛遵
　　陸公歸不復於女信宿又詩燕燕
　　篇仲氏任只仲氏戴嬀字也
艮
　鶴鳴九臯避世隠居抱朴守真竟不
隨時
　　詩鶴鳴篇鶴鳴于九臯聲聞于野
　　⬤玄號仙翁又號抱朴子
漸
　舜升大禹石夷之野徴諸玊闕拜治
　水土
　　書帝曰咨禹汝平水土惟時懋哉
　　石夷未詳
歸妹
　左輔右弼金玉滿堂常盈不亡冨如
　敖倉
　　無註
豐
　崔嵬北岳天神貴客衣冠不巳⬤彼
　恩徳
　　大梁析木其神主於恒山爲北嶽
旅
　空槽注猪獖⬤不到張弓祝雞雄父
　飛去
　　無註
巽
　胡蠻戎狄大隂所積涸氷凍寒君子
　不存
　　無註
兊
　甘露醴泉太平機關仁徳感應⬤樂
　民安
　　瑞應圗王者徳至於天和氣感則
　　甘露降于松栢六帖云醴泉羙泉
　　也水之精太平則出出則其政和
　　平尭之時徳茂清平則出
渙
　惡來呼伯慎驚外客甲守閉宅以備
　凶急臨折之憂將㓕無灾
　　惡来紂臣名即飛廉惡来也
節
　日月相望光明盛昌三聖茂㓛仁徳
　大隆
　　三聖堯舜禹也
中孚
葛藟蒙⬤華不得實讒佞亂政使恩
　壅塞
　　⬤藟詩篇名蒙⬤詩⬤生篇云⬤
　生蒙⬤蘝蔓于域予羙亡此誰與
　　獨息
小過
　鄰不我顧而望玉女身多⬤疾誰肻
　媚者
　　無註
旣濟
　精誠所在神之爲輔徳教尚忠彌世
　長乆三聖尚㓛多受福祐
　　三聖夏尚忠商尚質周尚文按史
　　記夏歴世四百七十八年商歴世
　　六百二十八年周歴世八百六十
　　七年
未濟
　鑚木求火掘地索水主母飢渇手爲
　心禍
　　無註
⬤(坤下/坎上)比
鹿得羙草鳴呼其友九族和穆不憂
飢乏長子入獄霜降族哭
　詩小雅鹿鳴燕羣臣嘉賔也⬤⬤
　　鹿鳴食野之苹我有嘉賔鼓瑟吹
　　笙
之乾
　繼祖復宗追明成康光照萬國享世
　乆長
　　周成康之際天下太平刑措四十
　　餘年不用
坤
　取火流泉釣魴山顛魚不可得火不
　肯燃
　　無註
屯
　麟子鳯雛生長家國和氣所居康樂
　温仁⬤多聖人
　　麟仁獸鳯靈鳥能知安危故世治
　　則出出則聖人生焉
蒙
彭名爲娯白龍作菑盗堯舜裳桀蹠
　荷兵青禽照火三日夷傷
　　按革之大過名作君娯作妖白作
　　暴舜作衣桀作聚火作夜未詳
需
　黍稷醇釀敬奉山宗神⬤飲食甘雨
　嘉降庶物蕃殖獨蒙福祉
　　詩楚茨首章云我⬤與與我稷翼
　　翼我倉旣盈我⬤維億以爲酒食
　　以享以祀又四章云神⬤飲食卜
　　爾百福
訟
李花再實鴻飛降集仁哲權輿⬤國
受福
　　無註
師
　千⬤之墟大國所屠不見子都城空
　無家
　　無註
小畜
　公子王孫把彈攝丸發⬤有得室家
　饒足
　　無註
履
　驪⬤䜛喜與二嬖謀譛殺㳟子害賊
　忠孝申生以縊重耳奔迯
　　春秋左傳晋獻公嬖驪⬤欲立其
　　子奚齊賂外嬖梁五東關嬖五譛
　　毀群公子及世子申生㳟子即申
　　生也重耳晋文公名
泰
　長生無極子孫千億栢柱載青堅固
　不傾
　　無註
否
　失意懐憂如幽狴牢亡子䘮夫附托
　⬤居
　　無註
同人
　仁智隠伏麟不可得龍蛇潜蔵虚居
　堂室
　　無註
大有
　挒絜累累締結難解嫫母衒嫁媒不
　得坐自爲身禍
　　椡挈一作栵絜見比之蒙其義未
　　詳嫫母黄帝第三妃貌醜而賢
謙
　蜩飛墮木不毀頭足保我羽翼復歸
其室
　　蜩蟬也詩五月鳴蜩
豫
陳嬀敬仲兆興齊姜乃適營丘八世
大昌
　　按春秋傳陳嬀姓敬仲即陳公子
　　完魯莊公二十二年奔齊使爲工
　　正⬤懿氏卜妻敬仲曰有嬀之後
　　將育于姜八世之後莫之與京姜
　　齊姓營丘齊所封之地
隨
　過時不歸雄雌苦悲徘⬤外國與母
　分離
　　無註
蠱
　齊魯争言戰於龍門搆怨結禍三世
　不安
　　按春秋魯成公二年春齊侯伐我
　　北鄙圍龍頃公之嬖人盧蒲⬤魁
　　門焉龍人囚之齊侯親皷三日取
　　龍焉
臨
　府蔵之富王以振貸捕魚河海苟願
　多得
　　無註
觀
　鳴鶴北飛下就稻池鱣鮪鰋鯉衆多
　饒有一狗⬤两利得過倍
　　無註
噬嗑
　蒼梧鬱林道易利通元⬤象齒寳貝
　南金爲吾福功
　　蒼梧鬱林皆地名
賁
　两火争明雖⬤不傷分离且忍全我
　弟兄
　　無註
剥
　伯夷叔齊貞廉之師以徳防患憂禍
　不存
　　伯夷叔齊⬤竹君之二子武王伐
　　紂諫之不食周粟遂餓而死論語
　　云伯夷叔齊餓於首陽之下民到
　　于今⬤之
復
　季去我東⬤櫛如蓬展轉空抹内懷
　憂傷
　　抹當作牀
无妄
　百足俱行相輔爲強三聖翼事王室
　⬤光
　　三聖堯舜禹也
大畜
　壅遏隄防水不得行火盛陽光隂蜺
　伏蔵退還其郷
　　無註
頥
　滕蛇乗龍年⬤飢凶民食草蓬
　　春秋魯襄公二十八年梓慎曰虵
　　乗龍龍宋鄭之星也宋鄭必飢
大過
　鈆刀攻玉堅不可得盡我筋力胝蠒
爲候
　　無註
坎
　⬤山浦壽髙邑所在隂氣下淋洪水
　不處勞人開户
　　無註
离
　比目四翼来安我國福善上堂與我
　同床
　　無註
咸
　杜口結舌心中拂鬱去菑患生莫所
　告⬤
　　無註
⬤
牽尾不前逆理失臣忠莫往來衛朔
　以犇
　　按春秋桓公十二年衛侯晋卒朔
　　立十三年左公子⬤右公子職立
　　公子黔牟朔奔齊
遯
　早霜晚雪傷害禾麥損功弃力飢無
　所食
　　無註
大壯
　適戌失期患生無斯懼以懷憂發蔵
　閉塞⬤國騷愁
　　按春秋魯莊公八年齊侯使連稱
　　管至父戍葵丘⬤時而往及⬤而
　代期戌公問不至請代弗許故謀
　　作亂
晋
　昊天白日照臨我國萬民康寧咸頼
嘉福
　　無註
明夷
　元吉无咎安寧不殆時行則行勿之
　有悔
　　無註
家人
　懿公淺愚不深受謀無援失國爲狄
　所賊
　　春秋閔公三年狄人伐衛懿公好
　　鶴鶴有乗軒者將戰國人皆曰使
　　鶴遂爲狄所㓕
睽
　城上有烏自名破家喚呼鴆毒爲國
患灾
　　無註
蹇
　長股善走趨歩千里王良嘉言伯來
　在道申見王母
　　王良古之善馭者
解
　耕石山顛費種家貧無⬤處作苗⬤
　不生
　　無註
損
　二人異路東趨西歩千里之外不相
　知處
　　無註
益
　純服黄裳載土以興徳義茂生天下
　歸仁
　　純服色不雜也易坤卦六五黄裳
　　元吉文在中也
夬
　五銑䥫頥倉庫空虚賈市無盈與利
　爲仇
　　按韻註鍾口两傍曰銑又云銑金
　　之澤者鉄頥未詳
姤
　登崑崙入天門過糟丘宿玉泉問恵
　觀見仁君
　　崑崙山在西北去嵩山五萬里其
　　山髙萬一千里河水出其東北陬
　　天門泰山有大小天門視天門如
　　從穴中望天窓糟丘紂爲酒池糟
　　丘玉泉未詳
萃
　⬤⬤白日爲月所食損上毀下鄭昭
　出走
　　春秋魯桓公十一年鄭昭公名忽
　　立四月出奔衛
升
倉盈⬤億冝稼黍稷年⬤有息國家
　冨有
　　詩楚茨篇我黍與與我稷翼翼我
　　倉旣盈我⬤維億
困
　狼虎結謀相聚爲保伺齧牛羊道⬤
　不通傷我商人
　　無註
井
　木年摧折常恐不活老頼福慶光榮
　輔相
　　無註
革
　同載共輿中道分去喪我元夫獨爲
　孤居
　　無註
鼎
　飲酒醉酗跳躍争⬤伯傷叔僵東家
　治喪
　　無註
震
　出值凶災逢五赤頭姚言死格扶伏
　伏聽不敢動揺
　　未詳
艮
　狼虎争強禮義不行兼吞其國齊晉
　無主
　　齊桓晉文假仁義以尊周室自桓
　　文之後天下失覇則諸侯無主愈
　　僣亂矣
漸
　南國少子才畧羙好求我長女薄賤
　不與反得醜惡後乃大悔
　　無註
歸妹
　一身两頭莫適其驅亂不可治孰為
　湯漢
　　無註
豐
　李耳彚鵲更相恐怯偃爾以腹不能
距格
　史記⬤筴傳云蝟辱於鵲郭璞曰
　蝟能制虎見鵲仰地淮南畢萬曰
　鵲令蝟反腹者蝟憎其意而心惡
　　之也彚鵲之彚當作蝟李耳未詳
旅
　松栢棟梁相輔爲強八哲五教王室
寧康
　其明
　　無註
渙
　一衣三闕結緝不便歧道異路日暮
　不到
　　無註
節
　牙孽生齒室當啓户幽人利貞鼓翼
　起舞
　　一作牙孽生逹見遯之兊
中孚
　春鴻飛東以馬質金利得十倍重載
　歸郷
　　無註
小過
　懽恱以喜子孫具在守發能忍不見
殃咎
　　無註
旣濟
精華消落形體醜惡齬齚挫頓枯槁
腐蠹
　　齬齒不相值也齚齧也挫頓伊人
　　去軒騰兹宇遂頓挫按韻府群玉
　　出韓文
未濟
　登髙上山見王自言申理我⬤得職
蒙恩
　　無註
易林卷第二
易林卷第三
⬤(乹下/巽上)小畜
　白鳥㗸餌鳴呼其子斡枝張翅来從
　其母伯仲叔季尤賀舉手
　　無註
之乹
　東過虎地牛馬奔驚道絶不通南困
　無功
　　無註
坤
　子鉏執麟春秋作元隂將以終尼父
悲心
　　左傳哀公十四年春西狩於大野
　　叔孫氏之車子鉏商⬤麟孔子作
　　春秋
屯
　取火泉源釣魴山巔魚不可得火不
　可燃
　　無註
蒙
機關不便不能出言精誠不通爲人
　所⬤
　　無註
需
故室舊廬稍弊且除不如新巢可治
樂居
　　無註
訟
蜲⬤循流東求大魚預且舉網庖人
謌謳
　　無註
師
鑿山通道南至嘉國周公祝祖襄適
荆楚
　　春秋魯昭公將徃楚子服惠伯曰
　　先君未甞適楚故周公祖以道之
　　襄公適楚而祖以道君不行何之
比
　鵲近郤縮不見頭目日以困急不能
　自復
　　無註
履
　五舌啄難各自有言異國殊俗使心
　迷惑所求不得
　　無註
泰
　天門開闢牢户寥廓桎梏解脫拘囚
　縱釋
　　無註
否
　堅氷黄鳥當哀悲秋數驚鷙鳥雛爲
　我憂
　　無註
同人
　日走月歩趨不同舎夫妻反目主君
　失居
　　易小畜卦輿脫輹夫妻反目
大有
　金牙鐡齒西王母子無有患殃扶舎
　渉道到来不乆
　　王母神仙以東華至真之氣化生
謙
　拭牧拭牧憂禍相半隔以巖山室家
　分散
　　無註
豫
　衆神聚集相與議語南國虚亂百姓
　勞苦興師征伐更立賢主
　　虚當作虐
隨
　狼虎争食禮義不行兼吞其國齊魯
　無主
　　春秋自齊桓⬤文失覇中國無主
蠱
　⬤生無根如過浮雲立本不固斯須
　落去更爲枯樹
　　無註
臨
　子啼索哺母行求食反見空巢長息
　訾弋
　　無註
觀
駕駟逐狐輪挂荆⬤車不結轍公子
　無得
　　無註
噬嗑
　方喙廣口仁智聖厚釋解倒懸唐國
大安
　　按莭之睽方啄宣口此卦作方喙
　　廣口義通唐國即陶唐
賁
駕福乗喜来至家國戴慶南行離我
安居
　　無註
剥
孔鯉伯魚北至髙奴乗馬金車駕遊
　大都王毋送我來牝字駒
　　髙奴漢上郡
復
三足無頭不知所之心狂精傷莫使
爲明不見日光
　　未詳
無妄
獹牝龍身刄取三千南止蒼梧與福
爲婚道里夷易安全無患
　　詩定之方中騋牝三千蒼梧地名
大畜
　辰次降婁王駕廵時廣祐施恵安國
　無憂
　　降婁宿名戌分
頥
望幸不到文章未⬤王子逐走馬⬤
　衘傷昳迹不得⬤其有常
　　無註
大過
　中原有菽以待饔食飲御諸友所求
　大得
　　無註
坎
　亂茅縮酒靈巫拜禱神怒不許瘁愁
憂苦
　楚有三脊茅⬤則用以縮酒也
离
李花再實鴻⬤降集仁哲以興⬤國
　受福
　　無註
咸
　源出陵足行於山趾不爲⬤害民得
　安處
　　無註
⬤
客入其門奔走東西童女不織士弃
耕畒暴骨千里⬤寒無年
　　無註
遯
　天之所子福禄常在以永康寧不憂
危殆
　　無註
大壯
蝗食我稻驅不可去實穂無有但見
空藳
　蝗䖝屬腹下有⬤字魚子在水化
　　成食苗之虫也
晋
牛⬤同堂郭氏巳亡國破空虗君奔
走逃
　　按胡傳荘公二十四年齊桓公問
　　郭父老曰郭何以亡父老曰見善
　　而不能舉惡惡而不能去所以亡
明夷
　狗無前足隂謀其北爲身害賊何以
安息
　　無註
家人
　两輪自轉南上大阪四馬共轅無有
　屯難與禹⬤言鶴鳴竅穴不離其室
　　禹夏禹竅苦弔㓛
睽
　牙孽生逹陽昌於外左手執籥公言
錫爵
　　詩云左手執籥右手秉翟赫如渥
　　赭公言錫爵按詩傳籥如⬤而六
　　孔或三孔翟雉羽也執籥秉翟者
　　文舞也公言錫爵即儀禮燕飲而
　　獻工之禮也
蹇
　秋華冬蕚⬤⬤嚴霜甲兵當庭萬物
　不生雄犬夜鳴民擾大驚
　　無註
解
　霜降閉户蟄虫隠處不見日月與死
　爲伍
　　無註
損
　身載百里功如四海爲文開基武立
　大柱
　　文王以百里之國脩徳行仁至武
　　王遂有天下
益
　禹作神鼎伯益衘指斧斤髙閣憧位
　獨坐賣庸不讎苦困爲禍
　　禹分九州收天下羙銅鑄爲九鼎
　　以象九州伯益舜之虞官禹嘗薦
　　益於天後益避位箕山天下之人
　　不歸益而歸啓
夬
　福祚之家喜至憂除如風兼雨出車
　入魚　又云　如魚逢水長樂受喜
　　無註
姤
　倉龍隠伏麟鳯逺匿冠履同處未得
　安息
　　無註
萃
　旦生夕死名曰嬰⬤不可得視
　　無註
升
　白鶴衘珠夜食爲明懷安徳音身受
　光榮
　　搜神記云有鶴爲弋人所射窮而
　　歸噲參參收飬療治瘡愈而放之
　　後鶴夜到門外參執燭視之鶴雌
　　䧺雙至各衘明珠以報參焉
困
　役行未巳新事復起⬤姜勞苦不得
休息
　　無註
井
　憂患解除喜至慶來坐立懽忻與樂
　爲隣
　　無註
革
　晨風之翰大舉就温昧過我邑羿無
　所得
　　晨風鸇也詩鴥彼晨風昧暗也羿
　　古之善射者
鼎
　下田稷黍方華生齒大雨集降紛澇
滿甕
　　無註
震
　君子碌碌鳥庇茂木見春百榖心勞
　願徳
　　無註
艮
　折臂踒足不能進酒祠祀曠開神怒
　不喜
　　無註
漸
學靈三年聖且神明光見喜祥吉喜
　福慶鳴鳩飛來告我無憂
　　無註
歸妹
　三婦同夫忽不相思心懷不平志常
　愁悲
　　無註
豐
　中田膏黍以享王母受福千億所求
　大得
　　王母神仙以東華至真之氣化生
旅
　陽火不災喜至慶來降福送喜鼓琴
　歌謳
　　無註
巽
　陽明不甘君無恩徳伯氏失利農䘮
　其力
　　無註
兊
鷰雀衘茅以生孚乳兄弟六人姣好
　悌孝各得其願和恱相樂
　　無註
渙
鶉尾奔奔火中成軍⬤叔出奔下失
其君
　　僖公五年童謡云鶉之賁賁天䇿
　　焞焞火中成軍虢公其奔冬十二
　　月虞伐⬤⬤公醜奔京師
　節
　两人相距止不同舎夫妻離散衛侯
　失居
　　春秋成公十四年夏四月巳未衛
　　侯出奔齊註諸侯之䇿書孫寗逐
　　衛侯春秋以其自取奔亡之禍故
　　不書逐君之賊也
中孚
　魁爲畨虎風推雲郤欲上不得反歸
　其宅
　　無註
小過
關雎淑女配我君子少妻在門君子
嘉喜
　　周南關雎后妃之徳也關關雎鳩
　　在河之洲窈窕淑女君子好逑
旣濟
　慈母赤子饗賜得士襄夷服除以安
　王家
　　無註
未濟
　三足⬤烏靈鳴督郵伺過討惡自賊
　其家
　　漢天文志日中有三足烏
⬤(兊下/乹上)履
　十烏俱飛羿得九雌雄雖得全且驚
　不危
　　堯時十日並出草木焦枯命羿射
　　其九日九烏皆死墮其羽翼留其
　　一日
之乾
東嚮藩垣相與⬤言子般執鞭圉人
作患
　魯莊公三十二年雩講于梁氏女
　　公子觀之圉人犖自牆外與之戯
　　子般怒使鞭之公曰不如殺之是
　　不可鞭犖有力焉能投盖于稷門
　　十月圉人犖賊子般于黨氏
坤
循河摘舟旁淮東游漁父舉網先得
大鰌
　　無註
屯
轅折輪破馬⬤僕卧後旅先宿右足
跌踒
　　無註
蒙
　两人相絆相與悖戾心不同争訟忷
　忷然
　　無註
需
　北辰紫宫衣冠立中含和建徳常受
　天福
　　北辰北極天之樞也紫宫爲皇極
　　之居出漢天文志
訟
遊居石門禄身安全受福西鄰歸飲
　玉泉
　　無註
師
　羊腸九縈相推併前止須王孫乃能
　上天
　　羊腸山名其形屈辟如羊腸
比
　争訟相倍和氣不處隂陽俱否榖風
　母子
　　無註
小畜
　郭叔距頥爲⬤所拘龍額重顙禍不
　成殃復歸其郷
　　未詳
泰
蠆室蜂户螫我手足不得進止爲吾
　害咎
　　蠆丑邁切螫音⬤
否
　怒非其怨因拘有遷貪垢腐䑕而呼
　鴞鳶失反⬤困
　　無註
同人
　嬰孩求乳母歸其子黄麑恱喜自樂
　甘餌
　　麑五兮切鹿子也
大有
　鍼縷勝服錦繡不成鷹逐雉兎爪折
　不得
　　無註
謙
　雨潦集降河梁不通鄒魯閉塞破費
　市空
　　鄒魯二國名
豫
　封豕溝瀆水潦空谷客止舎宿泥塗
　至腹處無黍稷
　　無註
隨
　三姦相擾桀跖爲交上下騷離隔絶
　天道
　　桀夏桀跖盗跖
蠱
　齊景惑疑爲孺子牛嫡庶不明賊孽
　爲患
　　按春秋傳孺子名荼齊景公妾鬻
　　姒所生景公嘗衘繩爲牛使荼牽
　　之故曰爲孺子牛哀公五年景公
　　疾使國恵子髙昭子立荼寘群公
　　子於萊六年僖子使召公子陽生
　　遂殺荼
臨
　三羊俱亡走奔南行㑹暮失迹不知
　所蔵
　　無註
觀
　請伯行賈代山之野夜歴險阻不逢
　危殆利如澆酒
　　無註
噬嗑
　葉之將落隕其黄葉失勢傾側而無
　所立
　　葉當作桑詩桑之落矣其黄而隕
賁
　上山求魚入水捕狸市非其歸自令
　乆留
　　無註
剥
　名成徳就項領不試景公耋老尼父
　逝去
　　論語齊景公欲用孔子孔子曰吾
　　老矣不能用也孔子行
復
　天之奥隅堯舜所居以存保身爲我
　國家
　　堯舜唐虞二帝也
無妄
　雎鳩淑女賢聖配偶冝家夀福吉慶
　長乆
　　關雎詩云關關雎鳩在河之洲窈
　　窕淑女君子好逑言周文王生有
　　聖徳又得聖女姒氏以爲之配
大畜
　兩人俱争莫能有定心乖不同訟言
　起凶
　　無註
頥
　渉伯徇名弃禮誅身不得其道成子
奔燕
　　魯定公九年晋趙鞅圍衛討衛之
　　叛曰由渉佗成何遂殺渉佗成何
　　奔燕君子曰此之謂弃禮詩曰人
　　而無禮胡不遄死渉佗然矣哉
大過
　踰江求橘并得大栗烹羊食肉飲酒
　歌⬤
　　無註
坎
　山險難升澗中多石車馳轊擊重傷
　載軸擔負善躓跌踒右足
　　轊音遂躓音致踒音渦
离
　元利孔福神所子畜般樂無苦得其
　歡欲
　　無註
咸
烏鵲食榖張口受哺蒙⬤恩福長大
　成就柔順利貞君臣合好
　　無註
⬤
潼滃蔚薈膚寸來㑹津液下降流潦
滂沛
　　滃上聲薈音⬤
遯
　路多枳⬤步刺我足不利旅客爲心
作毒
　　無註
大壯
　虺蝮所聚難以居處毒螫痛甚瘡不
　可愈
　　虺音卉螫音釋
晉
　麟鳯相隨觀察安危東郭聖人后稷
　周公共和政令君子攸同利以居止
　長无憂凶
　麟仁獸鳯靈鳥能知安危故世治
　則出周自后稷始封於邰積功累
　仁至於周公制禮作樂以成文武
　　之烈
明夷
築亂不時使民恨憂立趾爲⬤君危
臣騷
　　無註
家人
　黄帝所生伏羲之宅兵刃不至利以
　居止
　　大昊伏犧氏黄帝軒轅氏黄帝造
　　五兵以征不享
睽
　雀行求食暮歸屋宿及其室舎安寧
　無故
　　無註
蹇
　大倉積榖天下饒食隂陽和調年⬤
　時熟
　　無註
解
　履機蹈顛墮入寒淵行不能前足踒
　不便
　　無註
損
　竿旄旌旗執幟在郊雖有寳珠無路
　致之
　　詩干旄篇云孑孑干旄在浚之郊
　　又孑孑干旌在浚之城
益
　衘命上車和合两家蛾眉皓齒二國
率殭
　　無註
夬
吉日車攻田弋獲禽宣王飲酒以告
嘉功
　吉日車攻皆宣王詩言田獵之事
姤
重伯黄寳冝以我市嫁娶有息利得
　過毋
　　無註
萃
　延頸望酒不入我口深以自喜利得
　無有
　　無註
升
　牧爲代守饗食甘賜得吏士意戰大
　破胡長安國家
　　按史李牧爲趙將居代鴈門俻匈
　　奴以便冝置吏市租皆輸入幕府
　　爲士卒費日擊數牛饗士習⬤射
　　謹烽火約曰匈奴即入冦急入収
　　保敢有捕虜者斬匈奴毎入不戰
　　以爲怯⬤士日得賞賜而不用皆
　　願一戰於是大破匈奴十餘⬤不
　　敢近趙⬤
困
　日出温谷臨照萬國髙明淑仁虞夏
　配徳
　　虞舜有天下之號也夏禹有天下
　　之號也
井
　逐兎索鳥破我弓車日暮不及失利
後時
　　無註
革
譌言妄語傳相詿誤道左失迹不知
所處
　　無註
鼎
履虎躡蛇貶損我威君子失車去其
　國家
　　無註
震
　本根不固花葉落去更爲孤嫗不得
　相親
　　無註
艮
　五軛四軏優得饒有陳力就列騶虞
　喜恱
　　騶虞獸名白虎黒文不食生物者
漸
　黄帝紫雲聖且神明光見福祥告我
　无殃
　　史記黄帝生而神靈長而聦明應
　　邵曰受命有雲瑞故以雲紀事
歸妹
　五利四福俱佃髙邑黍稷盛茂多⬤
藳稻
　　無註
豐
　群虎入邑求索肉食大人衛守君不
　失國
　　無註
旅
烏子鵲雛甞與母居顧慕群侣不離
其巢
　　無註
巽
蹇驢不材駿⬤失時筋勞力盡罷於
　沙丘
　　無註
兊
　玄鬛黒顙東歸髙郷朱鳥道引靈⬤
載荘遂抵天門見我貞君
　　無註
渙
　探巢得雛鳩鵲來俱使我音娱
　　無註
節
　安上冝官一日九遷升擢超等牧養
常山君臣⬤安
　　漢車千秋一日九遷其官
中孚
　大頭目明戴受嘉福三雀飛來與禄
　相得
　　無註
小過
遠視千里不見黒子離婁之明无益
於光
　　離婁古之明目者
旣濟
　三女爲姦俱遊髙園倍室夜行與伯
　⬤言不忍主母失禮酒⬤皇天誰告
　　無註
未濟
　日辰不和強弱相振一雌两雄客勝
　主人
　　無註
⬤(乹下/坤上)泰
　求玉陳國留連東域須我王孫四日
来復主君有徳蒙恩受福
　　無註
之乾
　伯夷叔齊貞㢘之師以徳防患憂禍
　不存
　　伯夷叔齊孤竹君之二子武王伐
　　紂諌之不食周粟又語云伯夷叔
　　齊餓於首陽之下民到于今⬤之
坤
濟深難渡濡我衣袴五子善櫂脫無
　他故
　　無註
屯
倚立相望適得道通驅駕犇馳比目
　同床
　　無註
蒙
葛藟蒙⬤花不得實䜛佞爲政使恩
壅塞
　葛藟詩篇名蒙⬤詩葛生篇云葛
　　生蒙⬤蘝蔓于域予羙亡此誰與
　　獨息
需
　四足無角君子所服南征述職與福
　相得
　　征者上伐下也諸侯朝王曰述職
訟
　踝踵之傷左指病癰失旅後時利走
　不來
　　無註
師
春城夏國生長之域可以服食保全
家國
　　無註
比
　望⬤不來駒蹇爲憂雨驚我心風撼
我肌
　　無註
小畜
　乆客無床思歸我郷雷雨涌盈道不
　得通
　　涌當作滿易屯卦雷雨之動滿盈
履
　舫船備水旁可燃火積善有徴終身
　無禍
　　無註
否
陟岵望母役事未巳王政無盬不得
　相保
　　陟岵國風齊詩篇名旣云望毋岵
　　當作屺詩云陟彼岵兮瞻望父兮
　　陟彼屺⬤瞻望母兮
同人
　多載重⬤⬤棄於野子母誰子但自
　勞苦
　　無註
大有
　生直地乳上皇大喜賜我福祉受命
　無極
　　無註
謙
翕翕䡘䡘稍墮崩顛滅其今名長没
　不全
　　翕音吸䡘音田
豫
東鄰嫁女爲王妃后莊公築館以尊
　王母歸于京師季姜恱喜
　　春秋魯莊公元年王⬤下嫁於齊
　　命同姓諸侯主之魯以⬤姓故築
　　館而迎之冬王⬤歸于齊桓公九
　　年春紀季姜歸于京師爲桓王后
隨
　伯虎仲熊徳義淵閎使布五榖隂陽
　順敘
　　按史髙辛氏之子有曰伯虎仲熊
　　舜舉八愷使主后土爲伯益之佐
蠱
　敏捷敬疾如猨升木彤弓雖調終不
能⬤
　　無註
臨
舉⬤覆目不見日月衣裘蕈床就長
夜室
　　按史記越伐呉呉三戰三北夫差
　　上姑蘇亦請成於越范蠡不可夫
　　差曰吾無以見子胥爲幎冐乃死
觀
　忍醜少羞無面有頭虗日以弊消寡
　耗减
　　未詳
噬嗑
　涸隂冱寒常氷不温凌人墮怠雹大
　爲菑
　　淩人氷人也按詩傳蘇氏曰古有
　　藏氷發氷以節陽氣之盛是以無
　　灾霜雹也
賁
　夏麥麩䵃霜擊其芒疾君敗國使民
　夭傷
　　無註
剥
　淵涸龍憂箕子爲奴午叔殞命殷破
其家
　　箕子紂親戚諌紂不聴佯狂爲奴
　　午叔當作干叔紂之諸父比干也
　　直言諫紂紂怒殺之刳視其心
復
　跛踦相隨日暮牛罷陵遅後旅失利
亡雌
　無註
无妄
桑之將落隕其黄葉失勢傾側如無
所立
　　詩氓篇云桑之落矣其黄而隕又
　　云女也不爽士貳其行
大畜
　生長以時長育根本隂陽和徳⬤樂
　無憂
　　無註
頥
童女無夫未有匹配隂陽不和空坐
　獨宿
　　無註
大過
春令原宥仁徳不合三聖攸同周國
茂興
　　三聖大王王季文王也
坎
金精耀怒帶劒過午两虎相距雖驚
　无咎
　無註
离
　危坐至暮請求不得膏澤不降政戾
　民⬤
　　無註
咸
　老楊日衰條多枯枝爵級不進日下
摧隤
　　無註
⬤
蔡侯適楚留連江濵踰時歴月思其
君后
　魯定公三年冬蔡昭侯適楚獻佩
　裘於昭王昭王服之以享蔡侯蔡
　侯亦服其一子常欲之弗與三年
　　止之
遯
右撫劒頭左受鈎帶凶訟不止相與
争戾失利市肆
　　無註
大壯
　水流趨下逺至東海求我所有買鮪
　與鯉
　　無註
晉
　登几上輿駕駟南遊合從散衡燕秦
　以強
　蘇秦主從張儀主衡秦事燕儀事
　秦按禮部韻毛居正曰以六攻一
　爲從以一離六爲横合之曰從衡
明夷
求兎得獐過其所望懽以相迎髙位
　夷傷
　　無註
家人
　過時不歸道逺且迷旅人心悲使我
　徘⬤
　　無註
暌
　魂孤無室衘指含食盗張民饋見敵
　失肉
　　無註
蹇
　居如轉丸危不得安東西不寧動生
憂患
　　無註
解
坤厚地徳庶物蕃息平康正直以綏
大福
　　易曰地勢坤君子以厚徳載物
損
　挒蔽牡荆生賢山旁仇敵背憎孰肯
　相迎
　　無註
益
　鳯凰衘書賜我玄珪封爲晉侯
　　成王與叔虞戯削桐葉爲珪以與
　　叔虞曰以此封若史佚曰天子無
　　戯言請擇日成之遂封叔虞於唐
　　唐叔子爕改唐爲晉
夬
　作凶不善相牽入井溺䧟辜罪禍至
　憂有
　　無註
姤
　悲鳴北行失其長兄伯仲不幸骸骨
　散亡
　　無註
萃
　羔衣豹裘髙易我家君子惟好
　　詩羔裘篇云羔裘豹飾孔武且力
升
　日中爲市各抱所有交易資貨貪珠
懐寳心恱懽喜
　　周易繫辭云日中爲市致天下之
　　民聚天下之貨交易而退
困
　振急⬤理常陽不雨物病焦乾華實
　無有
　　無註
井
　狐貉載剥徙温厚蓐寒⬤爲疾有所
　不足
　　無註
革
　履踐危難脫執去患入福喜門見誨
　大君
　　無註
鼎
　四亂不安東西為患退止我足毋出
　國城乃得全完頼其生福
　　無註
震
南國少子才略羙好求我長女賤薄
　不與反得醜惡後乃大悔
　　無註
良
　妄怒失理陽孤無輔物病焦枯年飢
　於黍
　　無註
漸
倬然逺咎避患害早田⬤三狐見民
爲寳
　　周易解九二田⬤三狐狐者邪媚
　　之獸三狐指卦之三隂時之小人
　　也⬤如能變化除去之如田之⬤
　　狐也
歸妹
　逐鹿山顛利去我西維邪南北無所
　不得
　　無註
豐
　龍蛇所聚大水來處滑滑泲泲使我
　無頼
　　無註
旅
　從風吹火牽騏⬤尾易爲功力因催
　受福
　　無註
巽
　澤狗水鳬難畜少雛不爲家饒心其
　函憂
　　未詳
兊
　水壊我里東流爲海⬤鳬讙囂不覩
⬤母
　　無註
渙
褰衣渉行水深漬多頼幸舟子濟脫
　無他
　　無註
節
⬤厭河海陸行不止自令枯槁失其
都市憂悔爲咎亦無及巳
　　無註
中孚
　同本異業樂仁政徳東鄰慕義來興
我國
　　無註
小過
桃李花實累累日息長大成熟甘羙
　可食爲我利福
　　無註
旣濟
重瞳四乳聦明順理無隠不形微視
　千里灾害不作君子集聚
　　淮南子云舜目重瞳文王四乳
未濟
　實沈參墟以義討尤次止結盟以成
　覇功
　　實沈參神參虚晋地也
⬤(坤下/乹上)否
　秦爲虎狼與晉争強併吞其國號曰
　始皇
　秦號爲虎狼之國并六國號始皇
之乾
　天之奥府衆利所聚可以饒有樂我
　君子
　　無註
坤
　天之所菑凶不可居轉徙⬤福留止
　危憂
　　無註
屯
　名成徳就項領不試景公耋老尼父
　逝去
　　論語齊景公欲用孔子孔子曰吾
　　老矣不能用也孔子行
⬤
　特善避患福禄長存雖有犲虎不能
　危患
　　無註
需
　避患東西反入禍門糟糠不属憂動
　我心
　　無註
訟
　珪璧琮璋執贄見王百里寗越應聘
　齊秦
　　百里奚事秦寗越事齊
師
　揚水潜鑿使君㓗白衣素朱表遊戯
　臯沷得君所願心志娯樂
　　詩揚之水刺晉昭公也昭公分國
　　以封沃曰揚之水白石鑿鑿素衣
　　朱襮從子于沃旣見君子云胡不
　　樂沷當作沷
比
　官爵相保居之无咎求兎不得怕使
　恨悔
　　無註
小畜
戴元無褌臝䄇出門小兒作⬤君爲
　憂患
　　未詳
履
　把珠入口爲我利寳得吾所有欣然
嘉喜
　　無註
泰
　行不如還直不如屈進不若退可以
　安吉
　　無註
同人
衆⬤凢聚還生大怪九身無頭魂驚
　魄去不可以居
　　未詳
大有
家給人足訟聲並作四夷賔服干戈
囊閣
　　此言武成偃干戈振兵釋旅之事
謙
　人面⬤口長舌爲斧斵破瑚璉殷商
　⬤祀
　　商紂無道微子抱⬤噐奔周其後
　　武王伐紂遂㓕商焉
豫
　南山之峻真人所在徳配唐虞天命
　爲子保祐飲享身受大慶
　　唐虞尭舜有天下之號也
隨
春桃生花季女冝家受福多年男爲
　⬤君
　詩桃夭后妃之所致也桃之夭夭
　　灼灼其華之子于歸冝其室家
蠱
　鴟鴞破斧冲人危殆頼其忠徳轉禍
　爲福傾危復立
　　鴟鴞破斧皆詩⬤風篇名言周公
　　之事誅管蔡以安周室
臨
　猿墮髙木不踒手足保我金玉還歸
　其室
　　無註
觀
　天之奥隅尭舜所居可以存身保我
　⬤家
　　堯舜唐虞二帝也
噬嗑
　伯蹇叔盲足病難行終日至暮不離
　其郷
　　無註
賁
　日月相望光明盛昌三聖茂㓛仁徳
　大隆
　　三聖尭舜禹也
剥
　桃李花實累累日息長大成就甘羙
　可食
　　無註
復
　入和出明動作有光運轉休息動作
　尤康
　　無註
无妄
　隂⬤老極陽建其徳履離載光天下
　昭明功業不長蝦蟇代王
　　⬤一作衰見坤之未濟未詳
大畜
　行役未巳新事復起⬤姜勞苦不得
　休息
　　詩陟岵篇云父曰嗟予子行役夙
　　夜无巳上慎旃㢤猶来无止
頣
　狐鳴⬤北飢無所食困於空丘莫與
　同力
　　無註
大過
　雄聖伏名人匿麟逺走鳯飛北櫌亂
未息
　　無註
坎
病貧望幸使伯行販開牢擇羊多得
　大牂
　　無註
离
　翕翕䡘䡘稍稍崩顛㓕其令名長没
　不存
　　翕音吸䡘音田
咸
　花落實槁衣弊如絡女功不成絲布
　如玉
　　無註
⬤
　温山松栢常茂不落鸑鳯所止得以
歡樂
　　無註
遯
失恃母友嘉偶出走玃如失兎傫如
　虐狗
　　虐作䘮孔子去魯傫⬤䘮家之狗
大壯
　太一駕騮從天上求徴我叔季封爲
　魯侯
　　太乙星名成王封周公之子伯禽
　　於魯
晉
　雙鳬俱飛欲歸稻池經渉雚澤爲矢
　所射傷我⬤臆
　　無註
明夷
　深坑復平天下安寧意娯心樂頼福
　長生
　　無註
家人
　俱爲天民雲過吾西風伯雨師與我
　無恩
　　無註
睽
　野鳥山鵲来集六愽三鳥四散主人
勝客
　　六愽古者象棋有六愽
蹇
　北隂司寒堅氷不温凌人情怠大雹
　爲灾
　　凌人氷人也按詩傳蘇民曰古有
　　蔵氷發氷以節陽氣之盛是以無
　　灾霜雹也
解
　伊尹智士去桀耕野執順以傳反和
　无咎
　　伊尹耕于有莘之野湯三使往聘
　　之使五就桀桀不能用復歸于湯
　　遂相湯伐桀
損
　北風牽手相從⬤語伯歌季舞讌樂
　以喜
　　詩北風篇云北風其涼雨雪其雱
　　恵而好我⬤手同行
益
　從巢去家南過白馬東西受福與母
　相得
　　無註
夬
　鳥飛跌跛两两相和不病四支但去
　莫疑
　　無註
姤
　三馬生駒以戍爲母荆夷上侵⬤伯
　出走
　　三年一作二牛見需之訟一作三
　　年生狗見坤之震
萃
　破筐弊筥棄⬤於道壊落穿敗不復
　爲寳
　　無註
升
　結紐得解憂不爲禍食利供家受福
　安坐
　　無註
困
　白日陽光雷車避蔵雲雨不行各自
　止郷
　　無註
井
　杜口結舌心中怫鬱凶災生患無所
　告⬤
　　無註
革
　齎貝贖狸不聴我辝繫於虎髯牽不
　得來
　　無註
鼎
持鶴抱子見蛇何咎室家俱在不失
其所
　　無註
震
　逐兎山西利走入門頼我仁徳⬤爲
我福
　　無註
艮
　興役不休與民争時牛生五趾行危
　爲憂
　　無註
漸
　春粟夏梨少鮮希有斗千石萬貴不
　可販
　　無註
歸妹
　悲號北行失其長兄伯仲不幸骸骨
　散亡
　　無註
豐
　賦歛重數政爲民賊杼軸空盡家去
　其室
　　詩大東篇云小東大東杼軸其空
旅
　履服白縞殃咎並到憂不敢⬤
　　無註
巽
　杜口結舌言爲禍母代伯受患無所
　禱⬤
　　無註
兊
免⬤進賢歩行出朝門體不正賊孽
　爲患
　　漢書貢禹爲河南令以賊事爲府
　　官見責免冠謝輿服志進賢古緇
　　布⬤文儒者之服
渙
　娶於姜女駕迎新婦少齊在門夫子
　恱喜
　　按春秋昭公二年夏四月韓須如
　　齊逆女齊陳無宇送女致少姜少
　　姜有寵於晋侯晋侯謂之少齊姜
　　齊姓
節
　牧羊稻園聞虎喧嚾思恐悚息終無
　禍患
　　無註
中孚
　老妾据機緯絶不知女功不成冬寒
　無衣
　　無註
小過
　乗龍吐光使隂復明燎獵載聖六師
　以昌
　　無註
旣濟
　東鄰嫁女爲王妃后莊公築館以尊
　王母歸于京師季姜恱喜
　　春秋魯莊公元年王⬤下嫁於齊
　　命同姓諸侯主之魯以⬤姓故築
　　館而迎之冬王⬤歸于齊桓公九
　　年春紀季姜歸于京師爲桓王后
未濟
灌鴶東從道頓趺跱日食不退病爲
　身禍
　　無註
易林卷第三
易林卷第四
⬤(乾上/离下)同人
　宻槖山顛銷鋒鑄刃示不復用天下
　大勸
　　史武王勝殷戢弭干戈以示弗用
之乹
　一臂六手不便於口莫肯與用利棄
　我走
　　未詳
坤
獐鹿逐牧飽歸其居安寧無悔
　　無註
屯
　鴻魚逆流至人潛渚蒿蓬代柱大屋
　顛倒
　　無註
⬤
　三羖五牂相隨俱行迷入空澤經渉
　六駮爲所傷賊
　　無註
需
　黄帝出遊駕龍乗馬東上太山南過
　齊魯⬤國咸喜
　　黄帝邑於涿鹿之阿遷徙無常以
　　兵師爲營衛後得六相而天地治
　　神明至逺夷之國莫不入貢
訟
履危不安心欲東西歩走逐鹿空無
　所得
　　無註
師
　望尚阿衡太宰周公藩屏湯武立爲
　侯王
　　望太公吕尚也阿衡伊尹也太宰
　　官名周公爲太宰
比
　白龍黑虎起伏俱怒戰於阪兆⬤⬤
　走敗死於魯首
　　正義曰河圖龍魚云黄帝攝政有
　　⬤⬤兄弟八十一人獸身人語銅
　鐡額能作大霧食沙造五兵威震
　　天下誅殺無道萬民欽命黄帝行
　　以仁義不能禁止乃仰天而歎天
　遣玄女下授黄帝兵符與⬤⬤戰
　於涿鹿之野遂禽殺之魯首未詳
小畜
載石上山歩跌不前嚬眉之憂不得
　所歡
　　無註
履
　周徳既成杼軸不傾申酉趺暮耋老
衰去箴石不祐
　　無註
泰
乗雲帶雨與飛鳥俱動舉千里見我
慈母
　　無註
否
齎貝贖狸不聴我辭繫我虎鬚牽不
得来
　　無註
大有
　三翼飛来是我逢時俱行先至多得
　大利
　　未詳
謙
　兩足四翼飛入家國寧我伯子與母
　相得
　　無註
豫
　按民呼池玉杯文案魚如白雲一國
　獲願
　　紂爲酒池玉杯象筋以侈周武王
　　伐之有白魚入舟之兆
隨
季⬤踟蹰望我城隅終日至暮不皃
齊侯君上無憂
　　按詩静女篇静女其姝俟我於城
　　隅愛而不見搔首踟蹰
蠱
　龍渇求飲黒雲影從河伯奉觴跪進
　酒漿流潦滂滂
　　河伯水神也
臨
　出門逢患與福爲怨更相擊刺傷我
　手端
　　無註
觀
　至道遇害
　　無註
剥
　文山紫芝雍梁朱草長生和氣玉以
　爲寳公尸侑食福禄来處
　　芝草論芝生於土圡氣和則芝草
　　生瑞命論王者慈仁則有芝草生
　　矣　朱草王者徳無所不通則生
復
　把珠入口爲我畜寳得吾所有忻然
嘉喜
　　無註
無妄
　⬤牛上山力劣行難烈風雨雪遮遏
我前中道復還憂者淂歡
　　無註
大畜
　陶朱白珪善賈息資三⬤千金徳施
　上人
　　陶朱即范蠡白珪名丹周人史言
　　能薄飲食忍⬤欲二人皆善賈貨
　　生息資財以⬤巨富
頥
　子鉏執麟春秋作元隂聖將終尼父
悲心
　　左傳哀公十四年春西狩於大野
　　叔孫氏之車子鉏商⬤麟孔子作
　　春秋
大過
　春日載陽福履齊長四時不⬤與樂
　爲倡
　　無註
坎
　孔徳如玉出於幽谷飛上喬木　其
　羽翼大光照國
　　　未詳必有誤
离
　區脫康居慕仁入朝湛露之歡三爵
　畢恩復歸窮廬以安其居
　　區脫與甌脫同土室也胡人⬤望
　處出匈奴傳康居國名湛露天子
　　燕諸侯之詩
咸
秋冬夜行照覧星辰道理利通終身
何患
　　無註
⬤
鳴鵠抱子見虵何咎室家俱在不失
　其所
　　無註
遯
　安和太山福禄屢臻雖有犲虎不能
　危身
　　無註
大壯
　老目瞢眠不知東西君失理命以直
明夷
　太王執政歳熟民冨國家豐有主者
　有喜
　　太王遷于岐山之下及他旁國聞
　　其賢亦多歸之
家人
　爭訟相背和氣不處隂陽俱否榖風
　無子
　　榖當作谷谷風刺夫婦失道也
睽
齊魯爭言戰於龍門構怨結禍三世
　不安
　無春秋魯成公二年春齊侯伐我
　　北鄙圍龍頃公之嬖人盧蒲就魁
　　門焉龍人囚之齊侯親皷三日取
　龍
蹇
　鹿得羙草鳴呼其友九族和穆不離
　⬤域
　　詩小雅鹿鳴篇⬤⬤鹿鳴食野之
　　苹我有嘉賔鼔瑟吹笙
解
　百里南行雖徴復明去虞適秦爲穆
　國卿
　　百里奚虞人也知虞之將亡遂去
　　適秦相穆公遂覇西戎
損
　梅李冬實國多寇賊亂擾並作王不
　能制
　　春秋魯僖公三十三年冬隕霜不
　　殺草李梅實公羊傳曰紀異也此
　　禄去公室政在公子遂之應
益
　府藏之冨王以振貸捕魚河海苟罔
　多得巨虵大輶戰於國郊君遂走逃
　　無註
夬
杜飛門啓患憂大解去老乗馬不爲
身禍
　去老乗馬一作修福行善見需之
　兊
姤
冝昌娶婦東家歌舞長樂歡喜
　無註
萃
　正陽之央甲氏以亡禍及留吁湮㓕
爲墟
　按春秋魯宣公十六年春正月晋
　　人㓕赤狄甲氏及留吁傳云甲氏
　　潞之遺種留吁其殘邑也
升
鳥過稲廬甘樂⬤鰌雖驅不去田畯
　懐憂
　　⬤古猛切鰌自秋切田畯農官也
困
跛踦俱行日暮車傷失旅乏糧
　　無註
井
龍門水穴流行不害民安其土君臣
　相保
　　按書禹貢龍門属雍州在今馮翊
　　夏陽縣以下皆言禹治水之㓛
革
　山陵四塞遏我徑路欲前不得復還
　故處
　　書堯典蕩蕩懷山襄陵
鼎
　兩虎爭闘血流漂杵城郭空墟蒿䔧
　塞道
　　書武成篇血流漂杵
震
　依叔墻隅志下心勞楚亭晨食韓子
低頭
　淮隂人韓信家貧甞⬤食於南昌
　亭長并受辱於袴下詳見本傳
艮
龍生無常或託空葉慿乗風雲爲堯
　立㓛
　　葉當作桑未詳
漸
　魁行摇尾逐雲吹火汙泥爲陸下田
　爲稷
　　魁斗首四星天文凡爲首者曰魁
歸妹
　跛踦相随日暮牛罷陵遲後旅失利
　亡雌
　　無註
豐
　三人俱行北求大牂長孟病足請季
　⬤囊栁下之寳不失⬤黄
　　無註
旅
鳯凰在左麒麟處右仁聖相遇伊吕
　集聚傷害不至時無殃咎福爲我母
　鳯凰靈鳥麒麟仁獸伊尹相湯吕
　　望興周
巽
乗筏渡海雖深不殆曽孫皇祖累累
具在
　　無註
兊
比目四翼来安吾國賫福上堂與我
同床
　　無註
渙
娶於姜吕駕迎新婦少齊在門夫子
　恱喜
　　姜吕齊姓按春秋傳齊女少姜歸
　　于⬤有寵於⬤侯⬤侯謂之少齊
節
　螟⬤爲賊害我稼穡盡禾單麥秋無
　所得
　　螟⬤食苗心者也
中孚
　衣裳顛倒爲王来呼成就東周⬤國
　大休
　　詩東方未明顛倒裳衣自公召之
小過
　王孫季子相與爲友明允駕誠升擢
慶舉駕當作篤
　史記髙陽氏有才子八人謂之八
　愷髙辛氏有才子八人謂之八元
　堯未及舉舜於是舉八愷使主后
　　土舉八元使布五教
既濟
　踊泉滑滑流行不絶汙爲江海敗毀
邑里家無所處聞虎不懼向我⬤喜
　　無註
未濟
　桑户⬤脂啄粟不冝亂政無常使心
　孔明
　　桑户鳥名⬤脂即桑扈也
⬤(离上/乾下)大有
　白虎張牙征伐東来朱雀前驅讃道
　⬤辭敵人請服衘璧前趨
　　無註
之乾
南山大行困於空桑老沙爲石牛馬
無糧
　　無註
坤
蟠枝失岐與母别離絶不相知
　　無註
屯
　譐譐所言莫知我⬤驩樂堅固可以
　長安
　　無註
⬤
　李梅零墜心思憒憒懐憂少愧亂我
　䰟氣
　　無註
需
火雖熾在吾後冦雖多在吾右身安
吉不危殆
　　無註
訟
虎卧山隅鹿過後朐弓矢設張猬爲
　功曹伏不敢起逐至平野得我美草
　史記⬤筴傳郭璞註云蝟能制虎
師
　三火起明兩㓕其光髙位疾巔驕恣
誅傷
　　無註
比
　匹君楚馬遇讒無辜乆旅離憂
　　⬤公子重耳遇⬤⬤之讒在外十
　　九年而後反國
小畜
　一室百子同公異母以義防患禍菑
　不起
　　無註
履
商人行旅資所無有貪貝利珠留連
　王市還旋内顧公子何咎
　　無註
泰
　禹將爲君北入崑崙稍進揚光登入
　温湯代舜爲治功徳昭明
　　禹治水有㓛舜以天下禪焉
否
　乹行天徳覆幬無極嘔呼烹熟使各
　自得
　　易乾卦飛龍在天乃位乎天徳
同人
南國盛茂⬤稷醴酒可以享老樂以
嘉友
　　無註
謙
　方船備水旁河然火終身無禍
　　無註
豫
　雷行相逐無有休息戰于平陸爲夷
　所覆
　　未詳
隨
　躑躅踟蹰拊心搔頭五晝四夜睹我
　齊侯
　　未詳
蠱
　大口宣唇神使伸言黄龍景星出應
侯門與福上堂天下安昌
　　禹渡江黄龍⬤舟景星一名徳星
臨
隂衰老極陽建其徳離陽載光天下
　昭明
　　無註
觀
　三塗五嶽陽城太室神明所伏獨無
　兵革
　　三塗山名在河南伊闕縣陽城山
　　谷名在嵩山下太室山名
噬嗑
　年豐歳熟政仁民樂利以居止旅人
獲福
　　無註
賁
楚烏逢天不時乆放離居無群意昩
精䘮作此哀詩以告孔憂
　　無註
剥
出門大歩與凶惡忤罵公詈母爲我
憂耻
　　無註
復
火至井谷陽芒生角犯歷天户闚觀
　太㣲登上玉床家易六公
　　天文太微爲五帝之庭明堂之房
無妄
　牧羊逢狼雖憂不傷畏怖旣息終無
　禍殃
　　無註
大畜
蠒栗犧牲敬奉貴神享者飲食受福
多孫望季不来孔聖厄陳
　　按内則⬤天地之牛角蠒栗又云
　⬤天地宗廟曰犧卜得吉曰牲語
　　云孔子甞厄於陳蔡之間
頥
大盖治床南歸羖羊長伯爲我多得
牛馬利於徙居
　　無註
大過
　枯樹無枝與子分離飢寒莫養獨立
　哀悲
　　無註
坎
　天地九重堯舜履中正冠垂裳宇宙
　平康
　　堯唐帝名舜虞帝名易曰堯舜垂
　　衣裳而天下治
离
鳬鷖遊滛君子以寧履徳不愆福禄
来成
　　詩鳬鷖守成也太平之君子能持
　　盈守成神祗祖考安樂之也曰鳬
　　鷖在涇公尸燕飲福禄来成滛當
　　作涇
咸
臝䄠逐⬤爲人觀⬤牝雞雄晨主作
　亂根
　　書曰牝雞無晨牝雞司晨爲家之
　　索
⬤
　典筞法書蔵在蘭䑓雖遭亂潰獨不
遇菑
　漢官儀御史䑓内掌蘭䑓秘書
遯
　三癡俱狂欲之平郷迷惑失道不知
昏明
　　無註
大壯
癭瘤瘍疥爲身瘡害疾病癃痢常不
　属逮
　　無註
晉
　三豕俱走⬤於虎口白豕不勝死于
　阪下
　　無註
明夷
　頼先之光受徳之佑雖遭顛沛獨不
　凶咎
　　語註云顛沛傾覆流離之際
家人
　上義崇徳以建大福明哲且聦周武
　立㓛
　周書武成篇惇信明義崇徳報㓛
　　垂拱而天下治
睽
　四亂不安東西為患身止無功不出
　國城乃得全完頼其生福
　　無註
蹇
　金牙鐵齒西王母子無有患殆减害
　道利
　　無註
解
賀喜從福曰利蕃息懽樂有得
　　無註
損
　昊天白日照臨我國萬民康寜咸頼
嘉福
　　無註
益
　左眇右盲視闇不明下民多孽君失
　其常
　　無註
夬
　吾家⬤⬤積委道傍有囊服箱運到
　我郷蔵於嘉倉
　　無註
姤
　殊⬤異路心不相慕牝猭無猳　無
　室家
　　猭丑延切猳音加　即鰥字
萃
　雀行求食出門見鷂顛蹷上下幾無
　所處
　　蹷音厥
升
　野有種庚穡人駕取不逢虎狼暮歸
　其宇
　　無註
困
膚敏之徳發憤忘食虎豹禽說爲王
　求福
　　史記韓信虜魏王豹又引兵擊趙
　　禽夏⬤虎當作虜
井
革
　左抱金玉右得熊足常盈不忘獲心
　所欲
　　熊足即熊掌味之羙者
鼎
　履泥汙足名困身辱兩仇相得身爲
　痛瘧
　　無註
震
安居重遷不去其亶未来相聞樂得
常産
　　耿都爲河水所圯盤庚欲遷於殷
　　而大家世族安土重遷盤庚誕告
　　用亶其有衆曰徃哉生生永建乃
　家
艮
　天災所遊凶不可居轉徙獲福留止
　危憂
　　無註
漸
昩昩墨墨不知白黒景雲亂擾光明
隱伏犬戎来攻幽主失國
　　按史記周幽王黜申后廢太子冝
　　⬤申侯與鄫人召犬戎伐王犬戎
　　遂殺王於驪山下
歸妹
鳬鴈啞啞以水爲宅雌雄相和心志
　娱樂得其所欲
　　無註
豐
　長生無極子孫千億栢柱載器堅固
　不傾
　　無註
旅
麒麟鳯凰善政得祥隂陽和調國無
　灾殃
　　麒麟仁獸鳯凰靈鳥太平之世見
巽
　天之奥隅堯舜所居可以存身保我
室家
　　堯舜唐虞二帝也
兊
　配合相迎利之四鄰昏以為期與福
　⬤喜
　　無註
渙
　砥徳礪材果當成周拜受大命封爲
齊侯
　　太公辟紂居東海之濵聞文王作
　　而歸之其後武王伐紂有天下遂
　　封爲齊侯
節
　與福俱坐畜水備火思患豫防終無
　殃禍
　　無註
中孚
畏昏潜處候明昭昭卒遭白日爲世
榮主
　　無註
小過
視曰載光與天相望長生懽恱以福
爲多
　　曰當作日
旣濟
　大頭明目載受嘉福三雀飛来與禄
　相單
　　無註
未濟
　楩生荆山命載輸班⬤衣剥脫夏⬤
　冬寒立餓枯槁衆人莫憐
　　荆山多産異材班公輸子魯班也
⬤(坤上/艮下)謙
　王喬無病苟頭不痛亡破失履乏我
　送從
　　王喬古仙人名苟頭不痛未詳
之乹
喋囁處曜昧冥相待多言少實終無
成事
　　無註
坤
北辰紫宫衣冠立中含和建徳常受
　大福鈆刀攻玉堅不可得
　　北辰北極天之樞也紫宫爲皇極
　　之宫見漢天文志
屯
東壁餘光數闇不明主母妬嫉亂我
　事業
　　東壁星名
⬤
　下背其上盜明相譲嬰子兩頭陳破
其虚
　　未詳
需
鳯生㑹稽稍臣飛翔翺翔徃来爲衆
鳥雄
　鳯靈鳥㑹稽山名
訟
鑿井求玉非卞氏室名困身辱勞無
　所得
　　室當作寳
師
　⬤桀載役道至東萊百僚具舉君王
　嘉喜
　　詩衛風伯⬤之篇曰⬤之桀⬤又
　　曰自伯之東註云婦人以夫乆從
　　征役而作是詩也文王之遣戍卒
　　周公之勞歸士故其民恱而忘死
　焉
比
安息康居異國同廬非吾⬤域使伯
憂惑
　安息康居皆外國名
小畜
江河淮海天之都市商人受福國家
　冨有
　　無註
履
　同本異葉樂仁上徳東鄰慕義来興
　吾國
　　無註
泰
　白鶴衘珠夜食爲明懐吾徳音身受
　光榮
　搜神記云有鶴爲弋人所射窮而
　　歸噲參參收養療治瘡愈而放之
　　後鶴夜到門外參執燭視之鶴雌
　　雄雙至各衘明珠以報參焉
否
　踐履危難脫厄去患入福喜門見吾
　⬤君
　　無註
同人
　宫商旣和聲音相随⬤駒在門主君
　以歡
　　無註
大有
天地配享六位光明隂陽順序以成
厥功
　天地即乾坤二卦六位震巽坎离
　艮兊
豫
　江河淮海天之奥府衆利所聚可以
饒有樂我君子
　　無註
隨
　⬤鳥俱飛欲歸稻池經渉雚澤爲矢
　所射傷我胷臆
　　無註
蠱
　留仲叔季日暮寢寐羸卧失限虐我
　具囊衘却道傍
　　無註
臨
受終文祖承衰復起以義自閑雖苦
無咎
　虞書云舜受終于文祖按舜黄帝
　　八代孫父頑母嚚象傲堯舉於側
　　陋
觀
　据斗運樞順天無憂與樂並居
　　斗北斗星名樞北極天之樞也
噬嗑
　周師伐紂戰於牧野甲子平旦天下
　恱喜
　　武王伐紂甲子昧爽王朝至于商
　　郊與紂戰於牧野勝殷殺受大賚
　　于四海萬姓恱服
賁
　十雌伯雛常與母俱抱雞搏虎誰敢
　害諸
　　無註
剥
　桀跖並處人民愁苦擁兵荷粮戰於
　齊魯
　　桀夏桀跖盗跖
復
南山昊天刺政閔身疾悲無辜背憎
爲仇
　詩小雅節南山云節彼南山又曰
　　不弔昊天又曰昊天不平此詩家
　　父所作刺周王用尹氏為太師秉
　　國之均不能毗輔天子用威虐政
　　以召禍亂民所憎惡甚於仇讎也
無妄
　百川朝海流行不止道雖遼逺無不
到者
　　無註
大畜
目不可合憂来摇足怵惕爲懼去我
　⬤域
　　無註
頥
烏升鵲舉照臨東海厖降庭堅爲陶
　叔後封於英六履福爲厚
　　髙陽氏才子八人厖降庭堅其二
　　子也庭堅即臯陶字英六春秋時
　　二小國見春秋魯文公十八年
大過
　北方多⬤橘柚所聚荷囊載⬤盈我
　筐筥
　　無註
坎
懸狟素飡食非其任失望逺民實勞
我心
　詩伐檀篇云胡瞻爾庭有懸貆⬤
　　彼君子兮不素餐兮貆貉⬤
离
羔羊皮革君子朝服輔政扶徳以合
萬國
　　詩羔羊之皮素絲五紽羔羊之革
　　素絲五緎言南國化文王之徳在
　　位皆節儉正直故詩人羙其衣服
　　有常也
咸
齊魯爭言戰於龍門搆怨⬤禍三世
　不安
　按春秋魯成公二年春齊侯伐我
　北鄙圍龍頃公之嬖人盧蒲就魁
　門焉龍人囚之齊侯親皷三日取
　龍
⬤
乆隂霖雨塗行泥潦商人休止市無
所有
　無註
遯
　桃雀⬤脂巢於小枝摇動不安爲風
　所吹寒心慄慄常憂殆危
　　桃雀即桃⬤詩曰肇允彼桃⬤註
　　云鷦鷯也⬤脂桑扈也
大壯
　防患備灾凶惡不来雖困無憂未獲
　安休
　　無註
晉
引順絶糧與母異門不見所懽孰與
　共言
　　無註
明夷
鰌鰕去海蔵於枯里街巷⬤隘不得
　自在南北極逺渴餒成疾
　　無註
家人
　㳟寛信敏㓛加四海辟去不祥喜来
　從母
　　語云子張問仁於孔子孔子曰能
　　行五者於天下爲仁矣請問之曰
　　㳟寛信敏惠㳟則不侮寛則得衆
　　信則人任焉敏則有㓛
睽
歳飢無年虐政害民乹谿驪山秦楚
結怨
　　昭公十三年楚靈王⬤弑于乾谿
　　史記秦始皇造作驪山
蹇
　右目無瞳偏視寡明十歩之外不知
　何公
　　無註
解
　蜩螗歡喜草木嘉茂百菓蕃熾日益
　多有
　　詩⬤風七月篇五月鳴蜩蜩蟬也
　　宋曰螗蜩鄭曰蜋蜩
損
當得自如安坐無⬤華入貴郷到老
安榮
　　無註
益
狡兎躍躍良犬逐咋雄雉受害爲鷹
所獲
　　無註
夬
春桃生華季女冝家受福多年男爲
封君
　詩周南桃夭篇言后妃之徳也桃
　　之夭夭灼灼其華之子于歸冝其
　室家
姤
山石朽弊稍崩墮落上下離心君受
其祟
　無註
萃
水壊我里東流爲海⬤鳬讙⬤不睹
我家
　無註
升
七竅龍身造易八元法天則地順時
施恩冨貴長存
　聖人心有七竅伏犧蛇身人首遇
　　河中龍馬⬤圗則而書之以畫八
　　卦
困
　四夷慕徳来興我國文君陟降同受
　福徳
　　詩大雅文王之詩曰文王陟降在
　　帝左右
井
華首山頭仙道所遊利以居止長無
咎憂
　太華首陽之山也
革
鸇鳩徙巢西至平州遭逢雷雹闢我
葦廬室家飢寒思吾故⬤
　　無註
鼎
　狗無前足隂謀叛背爲身害賊
　　未詳
震
　陽孤亢極多所恨惑車傾蓋亡身常
　驚惶乃得其願雌雄相從
　　陽孤亢極易乾卦上九亢龍有悔
艮
　空槽注猪豚⬤不到張弓祝雞雄父
飛去
　　無註
漸
長夜短日隂爲陽賊萬物空枯藏於
北陸
　書曰日短星昴以正仲冬又春秋
　左傳日在北陸而藏氷
歸妹
　⬤牙之士怨毒祈父轉憂與巳傷不
　及母
　　詩小雅祈父篇云祈父予王之爪
　　牙胡轉予于恤有母之尸饔
豐
　拜跪請兎不得臰腐挽眉衘指低頭
　北去
　　無註
旅
　有莘季女爲夏妃后貴夫夀子母字
　四海
　　按本紀鯀取有莘氏女謂之女志
　　是生髙宻宋⬤云髙宻禹所封之
　　國
巽
　季⬤踟蹰待孟城隅終日至暮不見
齊侯
　　按詩静女篇静女其姝俟我於城
　　隅愛而不見搔首踟蹰
兊
　邯鄲反言父兄生患渉叔援爼一死
　不還
　　渉叔即陳渉渉甞令陳人武臣徇
　　趙地武臣到邯鄲自立爲趙渉怒
　捕繫武臣家室後因柱國之諌遂
　　立武臣為趙王武臣終於背渉竟
　　死於莊賈之難出陳渉傳
渙
　逐鹿山顛利去我西維邪南北利無
　不得
　　無註
節
　虎豹熊羆遊戯山谷君子仁賢皆淂
　所欲
　　無註
中孚
穿鼻繫株爲虎所拘王母祝榴禍不
　成灾突然自来
　　無註
小過
梅李冬實國多賊盗擾亂並作王不
能制
　春秋魯僖公三十三年冬隕霜不
　　殺草李梅實公羊傳曰紀異也此
　禄去公室政在公子遂之應
旣濟
望幸不刋文章未就王子逐兎犬踦
　不得
　　無註
未濟
　千柱百梁終不傾僵仁智輔聖周宗
　寧康
　　周大封同姓以爲藩屏子孫安寜
　　享祀八百
⬤(坤下/震上)豫
　氷將泮散鳴鴈噰噰丁男長女可以
㑹同生育聖人
　按詩匏有苦葉篇雝雝鳴鴈旭日
　　始旦士如歸妻迨氷未泮
之乹
龍馬上山絶無水泉喉燋唇乾口不
能言
　　無註
坤
蔡侯朝楚留連江濵踰時歷月思其
　后君
　魯定公三年冬蔡昭侯適楚獻佩
　裘於昭王昭王服之以享蔡侯蔡
　　侯亦服其一子常欲之弗與三年
　　止之
屯
文厄羑里湯拘夏䑓仁聖不害數困
　何憂免於縲索爲丗雄侯
　　文王囚於羑里成湯拘於夏䑓
⬤
典䇿法書藏在蘭䑓雖遭亂潰獨不
遇灾
　漢官儀御史䑓内掌蘭䑓秘書
需
旃裘羶國文禮不飭跨馬控弦伐我
都邑
　　無註
訟
星隕如雨弓弱無輔強陽制隂不得
安土
　春秋莊公七年夏四月辛⬤夜恒
　　星不見夜中星隕如雨榖梁傳註
　　云星旣隕而復雨也
師
蝗齧我稻驅不可去實穗無有但見
空藁
　　無註
比
　虎飢欲食爲蝟而伏禹導龍門辟咎
　除患元醜以安
　　史記⬤筴傳郭璞註云蝟能制虎
　書禹貢龍門属雍州在今馮翊夏
　　陽縣禹治水導之
小畜
　蝙蝠夜藏不敢晝行酒爲酸漿魴臰
飽羮
　　無註
履
精華墮落形體醜惡齬齟挫頓枯槁
腐蠧
　無註
泰
兩足不獲難以逺行疾歩不能後旅
失時
　無註
否
令妻夀母冝家無咎君子之歡得以
長乆
　　無註
同人
蚕飢作室昬多亂纒緒不可得
　　無註
大有
子鋤執麟春秋作元隂聖將終尼父
悲心
　左傳哀公十四年春西狩於大野
　叔孫氏之車子鉏商⬤麟孔子作
　春秋
謙
螟蟲爲賊害我稼穡禾單麥盡秋無
所得
　螟⬤⬤似蚕⬤絲食禾心者
隨
　憂在腹内山崩爲疾禍起蕭墻竟制
　其國
　　語曰季氏將伐顓⬤季氏魯大夫
　　顓⬤國名魯附庸也孔子曰吾恐
　　季孫之憂不在顓⬤而在蕭墻之
　　内也
蠱
茹芝餌黄飲食玉瑛與神流通長無
憂凶
　　無註
臨
　一夫兩心䃽刺不深所爲無㓛求事
　不成
　䃽章移切
觀
十里望烟散渙四分形容㓕亡終不
　見君一本云　膠車木馬不利逺
　駕出門有害安止得全
　　無註
噬嗑
　張弓廓弩經渉山道雖有伏虎誰敢
　害諸
　　無註
賁
　泉閉澤竭王母飢渇君子困窮乃徐
　有⬤
　　無註
剥
　野鳶山鵲奕棊六愽三梟四散主人
　勝客
　　六愽三梟皆古局戯名
復
　羊驚馬走上下揮擾鼓音不絶頃公
　奔敗
　　春秋魯成公二年衛孫桓子魯臧
　　宣叔⬤郤克與齊頃公戰⬤人援
　　桴而鼓馬逸不能止師從之頃公
　　敗績
無妄
　黄帝神明八子聖聦俱受大福天下
康平
　髙陽氏有才子八人天下謂之八
　愷
大畜
住車醊酒疾風暴起泛亂福器飛⬤
位草明神降禄道無害㓂
　無註
頥
滕虵乗龍宋鄭飢凶民食草蓬
　春秋魯襄公二十八年梓慎曰虵
　　乗龍龍宋鄭之星也宋鄭必飢
大過
　揚水潛鑿使石㓗白裏素表朱遨遊
臯澤得君所願心志娱樂
　　詩⬤之水刺晉昭公也昭公分國
　　以封沃沃盛强曰揚之水白石鑿
　鑿素衣朱襮從子于沃旣見君子
　　云胡不樂
坎
　西過虎廬驚其前樞雖憂無⬤
　　無註
离
衣成無䄂不知所穿客指東西未得
便安
　　無註
咸
　晨風文翰隨時就温雄雌相和不憂
　危殆
　　詩晨風篇云鴥彼晨風欎彼北林
　　未見君子憂心欽欽註曰婦人憂
　　其君子而以晨風自興也
⬤
心多恨悔出言爲怪梟鳴于北聲醜
　可惡請謁不得
　　鴟梟惡鳥也
遯
離女去夫閔思苦憂齊子無良使我
　心愁
　　詩南山篇魯道有蕩齊子由歸
大壯
過時不歸雌雄苦悲徘⬤外國與叔
　分離
　　無註
晉
　鵲巢栁樹鳩集其處任力薄徳天命
　不祐
　　詩召南鵲巢篇云維鵲有巢維鳩
　　居之
明夷
鶴盗我珠逃於東都懐怒追求郭氏
　之墟不見蹤跡使伯心憂
　　未詳
家人
　夫婦相背和氣弗處隂陽俱否莊姜
　無子
　　按詩緑衣篇註云衛莊公惑於嬖
　　妾夫人莊姜賢而失位故作此詩
睽
　日走月歩逃不同舎夫妻反目主君
　失位
　　易小畜卦輿脫輹夫妻反目
蹇
　雒陽嫁女善逐人走三寡失夫婦妬
　無子
　　未詳
解
周徳旣成抒軸不傾太宰東西夏國
康寧
　此言周家之徳周公之職也
損
　日中爲市交易資寳各利所有心恱
　以喜
　　易繫辭云日中爲市⬤天下之民
　　聚天下之貨交易而退各得其所
　　盖取諸噬嗑
益
童妾獨宿長女未室利無所得
　　無註
夬
　忠言輔成王政不傾公劉兆基文武
綏之
　　言周召輔成王及公劉文武之徳
姤
牛⬤同堂郭氏以亡國破爲虚主君
奔逃
　　按胡傳莊公二十四年齊桓公問
　　郭父老曰郭何以亡父老曰見善
　　而不能舉惡惡而不能去所以亡
萃
　中原有菽以待雉食飲御諸友所求
　大得
　　詩小宛篇中原有菽庶民采之
升
　多虚少實語不可覆樽虚無酒飛言
　如雨
　　無註
困
青蠅集蕃君子信讒害賢傷忠患生
　婦人
　　詩青蠅刺幽王也營營青蠅止于
　　⬤䜛人罔極交亂四國
井
履株覆輿馬驚傷車歩爲我憂
　　無註
革
　商風召㓂呼我北盜間諜内應與我
　爭⬤殫已寳蔵主人不勝
　　春秋秦穆公聴⬤子謀伐鄭遂敗
鼎
　逸豫好遊不安其家惑於少⬤乆迷
　不来
　　未詳
震
吾有驊騮畜之以時東家翁孺来請
我駒價極可與後無賤悔
　無註
艮
阨窮上通與堯相逢登升大麓國無
　凶人
　堯舉舜於側㣲而納之大麓
漸
　衆兎俱走熊羆在後踦不能進失信
　寡處
　　無註
歸妹
　旁行不逺三思復反心多畏惡中日
　止舎
　　無註
豐
倉唐奉使中山以孝文侯恱喜擊子
徴召
　　魏文侯封太子擊於中山三年不
　　問舎人趙倉唐入見文侯恱之遂
　　召還國
旅
　入天門守地户居安樂不勞苦一⬤
文山蹲鴟肥腯多脂王孫獲願載福
巍巍
　食貨志岷山之下沃野有蹲鴟即
　蕷也
巽
登堦上堂見吾父兄左酒右漿與福
　相迎
　　無註
兊
秋虵向穴不失其節夫人姜氏自齊
復入
　　按春秋魯桓公夫人文姜有邪行
　復歸于齊故言秋蛇猶知向穴而
　　不失其節文姜不守理而復歸于
　　齊也
渙
　忍醜少羞無面有頭㓕耗寡虚日以
　削銷
　　未詳
節
　景星炤堂麟鳯遊翔仁施大行頌聲
　以興
　　物理論景星者星之精也王者不
　　⬤人以官使賢者在位則見麟仁
　獸鳯靈鳥世治則見也
中孚
竿旄旌旗執幟在郊雖有寳珠無路
　致之
　衛詩干旄篇云孑孑干旄在浚之
　　郊小序云羙好善也
小過
李華再實鴻卵降集仁徳以興隂國
受福
　　無註
旣濟
　白馬赤烏戰於東都天輔有徳敗悔
　爲憂
　　詩曰有客有客亦白其馬盖白馬
　　殷人所尚　史記武王渡河有火
　　流爲烏盖興周之祥也東都指牧
　　野朝歌而言
未濟
　採薪得麟大命隕顚豪雄爭名天下
　四分
　　無註
易林卷第四
易林卷第五
⬤(震下/兊上)隨
　烏鳴東西迎其群侣不得自專空返
　獨還
　　無註
之乾
　鼻目易處不知香臰君迷於事失於
　共居一云失其寵位
　　無註
坤
　唐虞相輔鳥獸喜舞安樂無事國家
　冨有
　　虞書夔曰於予擊石拊石百獸率
　　舞
屯
　左輔右弼金玉滿櫃常盈不亡冨如
　敖倉
　　無註
蒙
　蒼龍單獨與石相觸摧折两角
　　無註
需
　釣目厭部善逐人走來嫁無夫不安
　其廬
　　無註
訟
　逐虎驅狼避者不祥凶惡北行與喜
　相逢
　　無註
師
齎貝贖狸不聴我辝繫於虎鬚牽不
　得來
　　無註
比
　岡載共輿中道别去喪我元夫獨與
　孤居
　　岡當作同
小畜
　⬤翅鼓翼將之嘉國愆期失時反得
　所欲
　　無註
履
　目傾心惑夏⬤在側申公顚倒巫臣
　亂國
　　春秋宣公十年陳靈公通於夏⬤
　　其子徴舒病之出自廐射而中之
㤗
　摶鳩彈鵲逐兎山北丸盡日暮失⬤
　無得
　　無註
否
　鹿求其子虎廬之里唐伯季耳貪不
我許
　　無註
同人
　敗魚鮑室臰不可息上山履塗歸傷
　我足
　　無註
大有
　華燈百枝消衰暗微精光訖盡奄有
　⬤靡
　　無註
謙
　顔叔子夏遨遊仁宇温良受福不失
　其所
　　顔叔子淵之父顔無繇也子夏姓
　　卜名商
豫
　梁柱堅固子孫蕃盛福喜盈積終無
　禍悔
　　無註
蠱
　⬤鄙不聳民狎其野穡人成功年⬤
　大有
　　無註
臨
　虵牛鳴呴呼求水潦雲雨大㑹流成
　河海
　　無註
觀
　志合意同⬤姜相從嘉耦在門夫子
　恱喜
　　春秋左傳曰雖有⬤姜無棄憔悴
噬嗑
　白馬駮騮更生不休冨有商人利得
　如丘
　　無註
賁
大姒夏禹經啓九道各有攸家民得
　安所
　　大禹姒姓九道九州之道書禹别
　　九州
剥
　甲戊巳庚隨時轉行不失其心得且
　安寧
　　無註
復
　穆違百里使孟厲武將師襲戰敗於
　殽口
　　秦穆公違蹇叔之言使百里孟明
　　視出師襲鄭孟即孟明視也厲謂
　　嚴厲武事也
无妄
　茅茹本居與⬤相扶顧慕群旅不離
其巢
　　易㤗卦曰㧞茅連茹以其彚征吉
大畜
　伯仲叔季日暮⬤⬤坐臥失明喪其
　貝囊
　　無註
頥
　亡羊⬤牢張氏失牛騂駟奔走鵠盗
　我魚
　　無註
大過
　雀目燕顙畏昏無光思我狡童不見
　子充
　　詩曰不見子充乃見狡童註云子
　　充猶子都也
坎
　入暗出明動作有光運轉休息常樂
　允康
　　無註
离
　不勝⬤情以利自嬰北室出⬤毀其
　良家
　　無註
咸
　⬤幸上靈媚恱於神受福重重子孫
蕃功
　　無註
⬤
齊姜叔子天文在位實沈參墟封爲
　康侯
　　齊姜武王后叔子即太叔當齊姜
　　方震太叔夢帝謂已余命而子曰
　　虞及生有文在手曰虞遂以命之
　　及成王㓕唐而封太叔焉參爲晋
　　星實沈參神也出左傳魯昭公元
　　年
遯
　遨遊無患出入安全長受其歡君子
　萬年
　　無註
大壯
　⬤服文徳升入大麓四門雍肅登受
　大福
　　書曰納于大麓烈風雷雨弗迷註
　　麓山足也
晉
　⬤金懐玉南歸嘉國蜂蠆不螫利入
　我室
　　蠆音寨螫音釋
明夷
　日在阜顛郷昧爲昏小人成群君子
　傷倫
　　無註
家人
　水父海母先來鳴呴澤臯之土從髙
　而處
　　無註
睽
　東隣少女爲王長婦柔順利貞冝夫
　夀子
　　無註
蹇
　戴缻望天不見星辰頋小失大福逃
　於外
　　缻音否
解
　王喬不病狗頭不痛三尸失履乏我
　逆從
　　王喬古仙人名三尸按韻府群玉
　　有上尸中尸下尸居人身中凡庚
　　申日上詣天曹言人罪福出酉陽
　　雜爼
損
　使鷰築室身無庇宿家不容車微我
　衣服
　　無註
益
威權分離鳥夜徘⬤争蔽月光大人
　誅傷
　　無註
夬
　辯變白黒巧言亂國大人失福君子
　迷惑
　　無註
姤
　依踞甲鎧敝筐受貝大人不頋少婦
　不取棄⬤於道
　　無註
萃
　鷰雀衘⬤以生孚乳兄弟六人妓好
　悌孝得心懽忻和恱相樂
　　無註
升
　登几上輿駕駟南遊合從散衡燕秦
　以僵
　　蘇秦主從張儀主衡秦事燕儀事
　秦按禮部韻毛居正曰以六攻一
　　爲從以一離六爲横合之曰從衡
困
黷黷許許仇偶相得氷入炭室消亡
　不息
　　無註
井
　鴟鴞破斧⬤人危殆頼其忠徳轉禍
　爲福傾亡復立
　　鴟鴞破斧皆詩⬤風篇名言周公
　　誅管蔡以安周室之事
革
載金販狗利弃我走蔵匿淵渠悔折
　爲咎
　　無註
鼎
泉坑復平宇室安寧憂患解除頼福
長生
　　無註
震
　驪⬤䜛嬉與二孽謀譛啄恭子賊害
忠孝駕出嘉門商伯有喜
　春秋左傳晋獻公嬖驪⬤驪⬤欲
　　立其子奚齊賂外嬖梁五東關嬖
　　五譛毀群公子及世子申生恭子
　　即申生也
艮
　刺羊不當血少無羮女執空筐不得
　採桑
　　無註
漸
　牧羊稻園聞虎喧嚾畏懼悚息終無
　禍患
　　無註
歸妹
　明徳隠伏麟鳯逺匿周室傾側不知
所息
　　孔子作春秋絶筆於⬤麟之後周
　　室衰焉語云鳯鳥不至吾巳矣夫
豐
　鄰不我頋而求玉女身多秃⬤誰肯
　媚者
　　無註
旅
　⬤雖無輿後得戰車頼幸逢福不罹
　兵革
　　無註
巽
　水壞我里東流爲海⬤鳬讙⬤不睹
　王母
　　無註
兊
　两心不同或欲西東明論終始莫適
　所從
　　無註
渙
　天帝懸車廢禮不朝禳福不制失其
　寵家
　　天文有帝車星
節
　交川合浦逺濕難處水土不同思吾
　皇祖
　　交川即交州合浦産明珠
中孚
　句踐之危棲於㑹稽太宰機言越國
　復存
　　按史勾踐越王名爲呉所敗以餘
　　兵棲㑹稽鳥宿曰棲越依山林故
　　云㑹稽山名在越
小過
慈烏鳴鳩執一無尤寢門内治君子
　恱喜
　　無註
旣濟
　當年早寡獨立⬤居雞鳴犬吠無敢
　問諸我生不遇獨離寒苦
　　無註
未濟
　江河變服滛湎無側髙位顛崩寵禄
　反覆
　　無註
⬤(巽下/艮上)蠱
　魴生江淮一轉爲百周流天下無有
難惡
　　無註
之乾
首澤與目載受福慶我有好爵與汝
相迎
　　易繫辭我有好爵吾與爾靡之
坤
　䡘䡘轠轠⬤莫偏蔽寵名⬤弃君衰
　在位
　　無註
屯
　折若蔽日蘭屏王目司馬無良平子
　没傷
　楚詞折若木以拂日⬤若木木名
　　在崑崙西極其華光照下地蘭屏
　　未詳　魯伐季平子平子登臺三
　　請弗許叔孫氏之司馬鬷戾言於
　　衆曰凡有季氏與無孰利皆曰無
　　季氏是無叔孫也遂伐公徒公孫
　　于齊
蒙
　家在海隅撓繞深流王孫單行無妄
　以趨
　　無註
需
　執義秉徳不危不殆延頸盤桓安其
　室檀屯耗未得終無大恤
　　無註
訟
　長舌亂家大斧破車隂陽不得⬤姜
衰憂
　　無註
師
　二人異路東趨西歩千里之外不相
　知處
　　無註
比
　視闇不見雲蔽日光不見子都鄭人
　心傷
　　詩山有扶蘇篇云不見子都註云
　　子都男子之羙⬤也
小畜
　⬤憂後喜與福爲市八佾列陳飲御
嘉友
　　八佾舞列也
履
　童妾獨宿長女未室利無所得
　　無註
泰
　玄黄四塞隂雌伏謀呼我墻屋爲巫
　所識
　　無註
否
　中復摧頽常恐衰微老復頼慶五羖
　爲相
　　百里奚亡之秦楚鄙人執之繆公
　　以五羖羊皮贖之號曰五羖大夫
同人
　伯氏殺羊行悖天時毫社夷燒朝歌
　丘墟
　　毫當作亳商都也朝歌紂所都也
大有
　日短夜長禄命分張早離父兄免見
　憂傷
　　無註
謙
采唐沬郷期於桑中失期不㑹憂思
　約帶
　　詩桑中爰采唐矣沬之郷矣云誰
　　之思羙孟姜矣唐蒙菜也沬衛邑
豫
　昧視無光夜不見明⬤抵空牀季葉
　逃亡
　　未詳
隨
　舉趾振翼南至嘉國見我伯姊與恵
　相得
　　無註
臨
　則天順時周流其⬤與樂並居无有
　咎憂
　　無註
觀
　蠆室蜂户螫我手足不可進取爲吾
　害咎
　　無註
噬嗑
　公孫駕驪載遊東齊延陵恱産遺季
　紵衣
　　産鄭大夫子産季呉公子季札聘
　　於鄭子産獻以紵衣出左傳
賁
　轉作驪山大失人心劉季發怒禽滅
　子嬰
　　按史記秦始皇大發天下工匠徭
　　役咸陽建阿旁宫直抵驪山表以
　　此失衆民之心致漢髙祖遂滅秦
剥
　羊腸九縈相推稍前止須王孫乃能
　上天
　　無註
復
　螮蝀充側佞人傾惑女謁横行正道
　壅塞
　　螮蝀止奔也蝃蝀在東莫之敢指
　　女子有行逺父母兄弟
无妄
　福禄不遂家多恠祟麋鹿悲啼思其
　大雄
　　無註
大畜
　雲雷因積大雨重疊乆不見日使心
　悒悒
　　無註
頥
　三河俱合水怒踊躍壞我王室民困
　無食
　　三河唐人都河東殷人都河内周
　　人都河南三河在天下之中史貨
　　殖傳
大過
　旦雨夜行早遍辟城更相覆傾終無
　所成
　　無註
坎
　褒后生虵垂老盲微倒跌哀公酉㓕
　黄離
　　褒后即褒姒⬤夏之衰褒人之神
　　化爲二龍以伺王庭夏后卜藏其
　　漦至周末發而觀之漦化爲黿童
　　女遇之而孕是生褒姒
离
　鴻鴈南飛隨時休息轉逐天和千⬤
　不衰
　　無註
咸
　後時失利不得所欲莫亨偕結自逐
　自逐
　　無註
⬤
　心多恨悔出言爲怪梟鳴室北醜聲
　可惡請謁不得
　　⬤苑齊景公爲露䑓成梟鳴其上
　　惡之⬤常騫請夜禳之明日梟當
　　陛布翼伏地而死
遯
　駟馬過隟時難⬤得尼父孔聖繫而
　不食
　　魏豹⬤人生如白駒過隙孔子云
　　吾豈匏瓜也㦲焉能繫而不食
大壯
　隂變爲陽女化爲男治道得通君臣
　相承
　　無註
晉
　崑崙源口流行不止龍門砥柱民不
　安處母歸孩子黄麑恱喜
　　書禹貢註云崑崙之山即河源所
　　出砥柱石在大河中流其形如柱
　　今陕州陕縣三門山是也
明夷
⬤藟蒙⬤華不得實讒佞亂政使恩
壅塞
　　⬤藟詩篇名蒙⬤詩⬤生篇云⬤
　　生蒙⬤蘝蔓于域予羙亡此誰與
　　獨息
家人
　公無長驅大王駿馬非其當所傷折
　爲害
　　無註
睽
　大倉充盈庶民蕃盛年⬤熟榮
　　無註
蹇
　執蕡炤犧爲風所吹火滅無光不見
　玄黄
　　蕡雜草香也犧宗廟牲也
解
　鳥反故巢歸其室家心平意正與叔
　相和登髙隕墜失其寵貴
　　無註
損
　弩㢮弓藏良犬不行内無怨女征夫
　在堂
　　無註
益
　特犧孔愽日新其徳文公燎獵姜氏
　受福
　　此言西伯出獵載吕望歸以為師
夬
　季秋孟冬寒露霜降大隂在庭品物
　不生雞矢夜鳴家擾數驚
　　矢當作犬
姤
　心多恨悔出門見怪有虵三足醜聲
　可惡嫫母爲媒請求不得
　　嫫母黄帝次妃貌醜而賢
萃
　虎豹争強道閉不通小人讙訟貪夫
　受空
　　無註
升
　雞方啄粟爲狐所逐走不得食惶懼
　⬤息
　　無註
困
陳嬀敬仲兆興齊姜乃適營丘八世
大昌
　　按春秋傳陳嬀姓敬仲即陳公子
　　完魯莊公二十二年奔齊使爲工
　　正⬤懿氏卜妻敬仲曰有嬀之後
　　將育于姜八世之後莫之與京姜
　　齊姓營丘齊所封之地
井
　昊天白日照臨我國萬民康寧咸頼
　嘉福
　　無註
革
　雲夢大藪嘉有所在虞人共職驪駒
　樂喜
　　荆州有澤藪曰雲夢方八九百里
鼎
　獐鹿雉兎群聚東國俱徃逐追九齚
　十得主君有喜
　　齚音責
震
　徳恵孔明雖衰復章保其室堂
　　無註
艮
　天之所壊不可強支衆口嘈嘈雖貴
　必危
　　無註
漸
　天之奥隅堯舜所居可以全身保我
　⬤家
　　無註
歸妹
　下泉苞恨十年無王荀伯遇時憂念
　周亰
　　恨當作稂荀當作　下泉詩云洌
　　彼下泉浸彼苞稂又云四國有王
　　　伯勞之　伯即　侯周文王之
　　後甞爲周伯治諸侯有功
豐
　江河海隅衆利聚居可以遨遊卒⬤
　無憂
　　無註
旅
　南山黄竹三身六目出入制命東皇
　宣政主尊君安鄭國無患
　　皇當作里東里子産所居也子産
　　爲政則鄭國是恩
巽
重驛置之來除我憂與喜俱居同其
　福休
　　無註
兊
南山髙岡麟鳯室堂含和履中國無
灾殃
　　無註
渙
　紫芝朱草與仙爲侣公尸侑食福禄
　來下
　　芝草論芝生於土土和及王者慈
　　仁則生朱草百草之精也王者徳
　　無所不通則生
節
　宫成室就進樂相舞英俊在堂福禄
　光明
　　無註
中孚
　商人子孫資無所有貪狼逐狐留連
　都市還轅内郷嘉喜何咎
　　無註
小過
　執贄入朝獻其狐裘元戎變安沙漠
　以懽
　　書五玉三帛二生一死贄⬤云此
　　言諸侯之覲皆執此贄也
旣濟
　湧泉滑滑南流不絶壊敗邑里家無
　所處
　　無註
未濟
　固隂冱寒常氷不温凌人情怠大雹
爲災
　　凌人氷人也按詩傳蘇氏曰古有
　藏氷發氷以節陽氣之盛是以無
　　灾霜雹也
⬤(坤上/兊下)臨
　弱水之上有西王母生不知老與天
　相保行者危殆利居善喜
　　書弱水旣西柳宗元曰西海之山
　　有王母其下有水散渙無力不能
　　⬤芥
之乾
黄獹生馬白戌爲母晉師在郊虞公
　出走
　魯僖公二年晋荀息請以屈産之
　　乗垂⬤之璧假道於虞以伐⬤而
　　虞公貪璧馬之獻不聴宫之竒忠
　　諌之言遂爲晋所滅
坤
　倉唐奉使中山以孝文侯恱喜擊子
　徴召
　　魏文侯封太子擊於中山三年不
　　問舎人趙倉唐入見文侯恱之遂
　　召還國
屯
機關不便不能出言精誠不通爲人
　所⬤
　　無註
蒙
　白茅醴酒靈巫拜禱神嗜飲食使君
　壽考
　　書曰包匭菁茅荆楚有三脊茅所
　　以供⬤祀縮酒之用
需
　重瞳四乳耳聦目明普為仁表聖作
　元輔
　　淮南子云舜目重瞳文王四乳
訟
水長無船破城壊堤大夫從役困于
　泥塗一朝喪殞不見少妻
　　無註
師
　二人俱行各遺其囊鴻鵠失珠無以
　爲明
　　無註
比
　隨時轉行不失其常咸樂厥⬤身无
　咎殃
　　無註
小畜
蔡女蕩舟爲國患憂襃后在側屏蔽
　王目搔擾六國
　蔡⬤蕩舟以懼齊桓出左傳褒姒
　　在幽王之側則蠱惑其心出史記
履
駕龍騎虎周遍天下爲人所使西見
　王母不憂不殆
　　無註
泰
　貟怨之呉畫䇿闔廬鞭平服荆除大
　咎殃威震敵國還受上卿
　　貟楚人伍奢之子字子胥父奢爲
　　平王所誅亡之呉闔廬呉王名
否
　唐邑之墟晋人之居虞叔受福實沈
是國世載其樂
　　唐邑晋地虞叔封於晋
同人
管鮑相知至徳不離三言相桓齊國
　以安
　　管仲鮑叔善交二人甞同貨管仲
　　多自與⬤叔不以爲貪知仲貧也
　甞三戰三北鮑叔不以爲怯知仲
　　有老母也管仲曰生我者父母知
　　我者⬤叔後薦之桓公任以爲相
大有
　三十無室長女獨宿心勞未得憂在
　⬤臆
　　無註
謙
　散渙水長風吹我郷火滅無光墮敗
　桓公
　　無註
豫
　飛蜎蠕動各有配偶小大相保咸得
　其所
　　蜎井䖝又詩蜎蜎者蠋
隨
　安樂几筵未出王門
　　無註
蠱
　火生月窟上下恩塞觝亂我國
　　無註
觀
　長生無極子孫千億栢柱載青堅固
　不傾
　　無註
噬嗑
　欽敬昊天曆象星辰宣授民時隂陽
　和調
　　書堯典乃命羲和欽若昊天暦象
　　日月星辰敬授人時
賁
　三河俱合水怒踊躍壊我王屋民困
　於食
　　三河唐人都河東殷人都河内周
　　人都河南三河在天下之中史貨
　　殖傳
剥
壽如松喬與日月俱常安康樂不見
　禍憂
　　赤松王喬皆古仙人
復
　天之所予福禄常在不憂危殆
　　無註
无妄
　受䜟六符招摇空虗雖跌無憂保我
　全財
　　六符招搖皆星名
大畜
　齎金買車失道後時勞罷爲憂我心
　則休
　　無註
頥
　華首山頭仙道所遊利以居止長无
　憂咎
　　太華首陽皆山名
大過
　采唐沬郷要期桑中失信不㑹憂思
　約帶
　　詩桑中爰采唐矣沬之郷矣云誰
　　之思羙孟姜矣唐蒙菜沬衛邑名
坎
　八面九口長舌爲斧斵破瑚璉殷商
　絶後
　　商紂無道微子抱⬤噐奔周其後
　武王伐紂遂㓕殷焉
离
　臨溪蟠枝雖恐不危樂以⬤歌
　　無註
咸
　泱泱沸溢水泉爲害使我無頼
　　無註
⬤
　蝗螟爲賊傷害稼穡愁饑於年農夫
　鮮食
　　蝗蝝屬虫名螟食苗心䖝皆害稼
　　者也
遯
　八百諸侯不期同時慕西文徳興我
宗族家門雍雍
　　按史記武王伐紂東觀兵於盟津
　　諸侯不期而㑹者八百盟音孟
大壯
　長男少女相向⬤語來歡致福和恱
　樂喜
　　無註
晉
　平國不君夏氏作亂烏號⬤發靈公
　殞命
　　陳靈公通於夏⬤其子徴舒病之
　　出自廐射而中之事見宣公十年
明夷
春多膏澤夏潤優渥稼穡熟成畒⬤
　百斛
　　無註
家人
　客宿卧寒席蓐不安行危爲害留止
　得歡
　　無註
睽
乗桴於海雖懼不殆母載其子終焉
　何咎
　　語云乗桴浮于海桴筏也
蹇
　手拙不便不能伐檀車無軸轅行者
　苦難
　　詩伐檀篇云坎坎伐檀兮檀木可
　　爲車者
解
唐虞相輔鳥獸喜舞民安無事國家
　冨有
　　虞書夔曰於予擊石拊石百獸率
　　舞
損
　秋蛇向穴不失其節夫人姜氏自齊
　復入
　　按春秋魯桓公夫人文姜有邪行
　　復歸于齊故言秋蛇猶知向穴而
　　不失其節文姜不守理而復歸于
　　齊也
益
　病篤難醫和不能治命終斯訖下即
蒿蘆
　　按春秋晋侯有疾求醫於秦使醫
　　和視之曰疾不可爲也
夬
青蛉如雲城邑閉門國君衛守民困
　於患
　　未詳
姤
　牙孽生齒室堂啓户幽人利貞鼓翼
　起舞
　　按小畜之睽作牙孽生逹義通
萃
　鳬遊江海没行千里以爲死亡復見
　空桑長生樂郷
　　無註
升
黄帝出遊駕龍乗馬東上太山南遊
　齊魯⬤國咸喜
　　黄帝邑於涿鹿之阿遷徙无常以
　　兵師爲營衛後得六相而天地治
　　神明至
困
　履危不止與⬤相視驚恐失氣如⬤
　虎尾
　　無註
井
　秋南春北不失消息渉和履中時無
　隠慝
　　無註
革
　龍門砥柱通利水道百川順流民安
　其居
　　按書禹貢龍門属雍州在今馮翊
　　夏陽縣砥柱石在大河中流其形
　　如柱今陕州陕縣三門山是也此
　　皆言禹治水之功
鼎
　千⬤廟堂棟撓傾僵天厭周徳失其
　寵光
　　無註
震
　折若蔽目不見稚叔三足⬤烏逺離
　室家
　　楚詞折⬤木以拂日⬤若木木名
　　在崑崙西極其華光照下地三足
　　⬤烏日中有三足烏目當作日
艮
　望叔山北陵隔我目不見所得使我
　憂惑
　　無註
漸
　匏⬤之恩一畒千室萬國都邑北門
　有福
　　無註
歸妹
　域域牧牧憂禍相半隔以巖山室家
　分散
　　無註
豐
　騏驎騄耳遊食萍草逍遥石門循山
　上下不失其所
　　騏驎騄耳皆良馬名石門地名
旅
　天所祚昌文以爲良篤生武王⬤受
　其福
　　文王名昌武王文王之子此言周
　　有天下之徳周⬤姓
巽
　羊腸九縈相推稍前止須王孫乃能
　上天
　　無註
兊
貧⬤守門日破我盆⬤牝不駒雞不
成鶵
　　無註
渙
　飽食從容出門上堂不失其常家無
　凶殃
　　無註
節
隂滛不止白馬爲洶臯澤之子⬤髙
　而處
　　無註
中孚
執戈俱立以備⬤急千人守門因以
益卑終安何畏
　　無註
小過
　夾河爲婚水長無船遥心失望不見
　歡君
　　無註
旣濟
隂陽變化各得其冝上下順通奏爲
　膚功
　　無註
未濟
　任劣徳薄失其臣妾田不見禽犬無
　所齚
　　無註
⬤(坤下/巽上)觀
　歴山之下虞舜所處躬耕致孝名聞
　四海爲堯所薦纉位天子
　　虞舜父頑母嚚克諧以孝躬耕于
　　歴山之下其後堯以天下禪焉
之乾
　蜎飛蠕動各有所配歡恱相逢咸得
　其處
　　蜎井中䖝又詩蜎蜎者蠋
坤
　⬤祀宗邑追明成康光照萬國享世
　乆長疾病不醫下即蒿蘆
　　成王康王皆周之明君徳被萬方
　　享祀八百
屯
　秋冬探巢不得鵲雛衘指北去媿我
　少⬤
　　無註
蒙
　童妾獨宿長女未室利無所得
　　無註
需
　鴻波逆流主人潜去蒿蓬代柱大屋
　顛仆
　　無註
訟
　目闇不明䜛夫在堂左辟疾瘁君失
　其光
　　無註
師
　王孫季子相與孝友明允篤誠昇擢
薦舉爲國幹輔
　　史記髙陽氏有才子八人謂之八
　愷髙辛氏有才子八人謂之八元
　　堯未及舉舜於是舉八愷使主后
　　土舉八元使布五敎
比
麟趾龍身曰取三千南上蒼梧與福
　爲昏道里夷易安全无患
　　詩麟之趾篇云麟之趾振振公子
　　于嗟麟兮傳云文王后妃徳脩於
　　身而子孫宗族皆化於善故詩人
　　羙之
小畜
　三子成駒破其堅車輪載空輿後時
　失期
　　無註
履
　逐禍除患道徳神仙遏惡萬里常歡
　以安
　　無註
泰
黄池之盟呉晋争強勾踐爲患夷國
　不安
　　春秋魯哀公十三年公㑹晋侯及
　　呉子于黄池呉晋争先⬤書於越
　　入呉
否
　青牛白咽呼我俱田歴山之下可以
　多耕⬤露時節人民安寧
　　無註
同人
　有頭無目不見菽粟消耗爲疾三年
　不復
　　無註
大有
　山没丘浮陸爲水魚燕雀無巢民無
　室廬
　　無註
謙
　髙岡鳯凰朝陽梧桐噰噰喈喈菶菶
　萋萋陳辝不多以告孔嘉
　　詩卷阿篇云鳯凰鳴矣于彼髙岡
　　梧桐生矣于彼朝陽又曰矢詩不
　　多維以遂歌
豫
　鰥寡獨宿憂動⬤臆莫與宿食
　　無註
隨
　馬躓破車惡婦破家青蠅汙白共子
　離居
　　無註
蠱
　長女三嫁進退不羞逐狐作妖行者
　離憂
　　無註
臨
　人無定法緩除才出地雄走歸陽不
制隂男失其家
　　無註
噬嗑
茹芝餌黄飲食玉英與神流通長無
憂凶
　　無註
賁
東行無門西出華山道塞畏難遊子
爲患
　華山爲西嶽見爾雅
剥
壽如松喬與日月俱常安康樂不罹
　禍憂
　　赤松王喬皆古仙人名
復
　探鷇得螽所願不喜道冝小人君子
咎蹇
　　鷇音扣哺而活者曰鷇
無妄
　蝸螺生子深目黒醜雖飾相就衆人
　莫取
　　無註
大畜
喜怒不時雪霜爲災稼穡無功后稷
飢憂
　書曰汝后稷播時百榖
頥
烏升鵲舉炤流東海厖降庭堅爲陶
叔後封圻蓼六履禄綏⬤
　　髙陽氏才子八人厖降庭堅其二
　　子也庭堅即臯陶字英六春秋時
　　二小國見春秋魯文公十八年蓼
　　當作英
大過
　黄離白日招我四國元首昭明民頼
　其福
　　易離卦六二曰黄離元吉書曰元
　　首明㦲股肱良哉庶事康哉
坎
黍稷醇釀敬奉山宗神⬤飲食甘雨
嘉降獨蒙福力時灾不至
　　詩楚茨篇云我黍與與我稷翼翼
　　我倉旣盈我⬤維億以爲酒食以
　　享以祀又云神⬤飲食卜爾百福
离
　福過我里入門⬤喜與吾利市
　　無註
咸
晝卧里門悚惕不安目不得閡⬤搔
　我足
　　閡音礙
⬤
春草榮華長女冝夫受福多年世有
封禄
　　無註
遯
　雍門内崩賊賢傷人⬤亂狂悖簡公
　失位
　　雍門齊城門也陳⬤作亂簡公被
　　害事見哀公十四年
大壯
　心志無良昌披妄行觸抵墻壁不見
　户房
　　無註
晉
　膠車木馬不利逺賈出門爲患安止
　得全
　　無註
明夷
　家在海隅橈短流深企立望宋無木
　以趨
　詩河廣篇云誰謂河廣一葦杭之
　　誰謂宋逺⬤予望之
家人
　冬葉枯槁當風於道蒙⬤塵埃左右
勞苦
　　無註
睽
　過時不行妄逐王公老女失度不安
　其居
　　無註
蹇
　履泥汙足名困身辱两⬤相當身爲
　疾病
　　無註
解
　精華墮落形體醜惡齬齟挫頓枯槁
　腐蠹
　　無註
損
　長生无極子孫千億栢柱載青堅固
　不傾
　　無註
益
　去辛就蓼毒愈酷毒不思我家避穽
　入坑憂患日生
　　無註
夬
　行堯欽徳飬賢致福衆英積聚國無
　冦賊
　　書曰若稽古帝堯欽明文思安安
　　本其徳性而言也
姤
　狗逐兎走俱入谷口與虎逢晤迫不
　得去
　　無註
萃
望尚阿衡太⬤周公蕃屏湯武立爲
　侯王
　　望太公吕尚也阿衡伊尹也太宰
　　官名周公爲太宰
升
　清人髙子乆屯野外逍遥不歸思我
　慈母
　　髙子髙克也詩清人在彭駟介旁
　　旁註云鄭文公惡髙克使將清邑
　　之兵禦狄于河上乆而不召師散
　　而歸髙克奔陳鄭人爲作此詩也
困
　三䖝作蠱削迹無與勝母盗泉君不
　安處
　　按史記鄒陽書里名勝母曽子不
　　入盗泉水名孔子不漱
井
　驢牝龍身進所無前三日五夜得其
　所欽
　　無註
革
黄裏緑衣君服不冝滛湎毀常失其
寵光
　　詩緑衣云緑兮衣兮緑衣黄裏言
　　衛莊公惑於嬖妾夫人姜氏賢而
　　失位故作此詩以比賤妾尊顯而
　　正嫡幽微
鼎
　天所顧祐禍災不至安吉不懼
　　無註
震
　盤紆九逥行道留難止須子丘乃睹
　所歡
　　無註
艮
　⬤虐失國爲下所逐北奔隂月王居
　旄頭
　　夏桀無道湯放于鳴條而死其子
　　葷粥妻桀之衆妾避居北野號曰
　　匈奴
漸
　御騂從龍至于華東與離相逢送致
　于⬤
　　無註
歸妹
　銅人䥫距雨露勞苦終日卒⬤無有
休息
　　銅人即金人秦鑄金人十二
豐
　大人失冝盈滿復⬤長冬之禾盛者
　滅衰
　　無註
旅
　梅李冬實國多盗賊亂擾並作王不
　能制
　　春秋魯僖三十三年冬隕霜不殺
　草李梅實公羊傳曰紀異也此禄
　　去公室政在公子遂之應
巽
澤枯無魚山童無株長女嫉妬使身
空虚
　　無註
兊
　天門東虚旣盡爲菑膉⬤黯蒼秦伯
受殃
　　漢官儀曰㤗山東上七十里至大
　　小天門白虎通云秦封㤗山禪梁
　　父
渙
　褰衣渉河水深漬衣頼幸舟子濟脫
　無他
　　無註
節
　推車上山髙仰重難終日至暮唯見
阜顛
　　無註
中孚
　鼎易其耳⬤不可舉大路壅塞旅人
　心苦
　　易鼎九三鼎耳革其行塞
小過
　四亂不安東西爲患退身止足無出
　⬤域乃得完全頼其生福
　　無註
旣濟
　班馬還師以息勞罷役夫嘉喜入户
　見妻
　　無註
未濟
　積徳不怠遇主逢時載喜渭陽身受
易林卷第六
⬤(震下/离上)噬嗑
　麒麟鳯凰善政徳祥隂陽和調國無
　灾殃
　　麒麟仁獸中國有聖人則至鳯凰
　　瑞應之鳥太平之世則見
之乹
　北風相牽提⬤語言伯歌叔舞讌樂
　以喜
　　無註
坤
　甲戊已庚隨時轉行不失常節逹性
　任情各樂其⬤
　無註
屯
　破亡之虚神祇哀憂進徃無光留止
　有慶
　　無註
⬤
　注斯膏澤扞衛百毒防以江南虺不
　能螫
　　無註
需
　日月相望光輝盛昌三聖茂㓛仁徳
　大隆
　　三聖堯舜禹也
訟
　大虵巨魚戰於國郊上下隔塞衛侯
　廬曹
　春秋魯閔公二年狄人伐衛衛立
　戴公以廬于曹
師
　龍入天⬤經歷九山登髙上下道里
　險難日晏不食絶無甘酸
　　無註
比
　沙漠北塞絶無水泉君子征凶役夫
　苦艱
　　無註
小畜
⬤折門啓衿帶解墮福與善坐憂不
爲禍
　無註
履
狼虎所嘷患害必遭不利有爲冝以
遁逃
　無註
泰
金精耀怒帶劒過午兩虎相距弓弩
滿野雖憂無苦
　　無註
否
朽根枯樹葉落花去卒逢火焱相隨
偃仆
　無註
同人
　入和出明動作有光轉運休息常樂
　永康
　無註
大有
國多忌諱大人⬤畏結口無患可以
長存
　　無註
謙
　天地淳厚六合光明隂陽順序以成
　厥㓛
　　無註
豫
臝䄇逐⬤爲人觀⬤牝雞雄晨主作
　亂妖
　　書曰牝雞無晨牝雞之晨爲家之
　　索孤當作⬤
隨
隂升陽伏桀失其室相餧不食
　桀夏桀無道成湯放之于南巢
蠱
　蜎飛蠢動各有配偶小大相保咸得
　其所
　　蜎井中䖝又詩曰蜎蜎者蠋特行
　　貌
臨
　⬤守我廬欲呼伯去曽孫夀考司命
　不許與生相保
　　無註
觀
　禍走患伏喜爲我福凶惡消亡菑害
　不作
　　無註
賁
智不别揚張狂妄行蹈淵仆顛傷殺
伯身
　　無註
剥
凶憂灾殃日益章明禍不可休三郤
夷傷
　按春秋三郤晋大夫郤錡郤犨郤
　　至成公十七年晋厲公侈多外嬖
　　欲盡去群大夫而立其左右遂殺
　　三郤
復
　長尾蜲虵畫地爲河深不可渉阻絶
　以無惆然憤息
　　無註
無妄
愛我嬰女牽引不與兾幸髙貴反得
賤下
　　無註
大畜
鳬遊江海甘樂其餌旣不近人雖驚
　不駭
　　無註
頥
　明㓕光息不能復食精魄旣䘮以夜
　爲室
　　無註
大過
　竒適無耦習靖獨處所願不從心思
　勞苦
　　無註
坎
葛藟⬤⬤華不得實讒佞亂政使忠
壅塞
　葛藟詩篇名⬤⬤詩葛生篇云葛
　　生⬤⬤蘝蔓于域予羙亡此誰與
　　獨息
离
鵲⬤鳩舞来遺我酒大喜在後授吾
⬤紐龍喜張口起拜福祉
　　漢舊儀列侯之印以黄金爲⬤鈕
咸
　摇尾逐灾雲沉孽除洿泥生⬤下爲
　田主
　　無註
⬤
　白鶴衘珠夜食爲明膏潤優渥國歳
　年豐
　　搜神記云有鶴為弋人所射窮而
　　歸噲參參⬤飬療治瘡愈而放之
　　後鶴夜到門外參執燭視之鶴雌
　　雄⬤至各衘明珠以報參焉
遯
内執柔徳止訟以嘿宗邑頼徳禍灾
　不作
　　無註
大壯
　犬吠驚駭公拔戈起玄冥厭火消散
　瓦解
　　禮記月令其神玄冥冬月之神也
晉
　公恱嫗喜孫子俱在榮譽日登福禄
　来處
　　無註
明夷
鳥鳴哺鷇長欲飛去循枝上下適與
　風遇顛隕樹根命不可救
　　鷇音扣哺而活者曰鷇
家人
析薪熾酒使媒求婦和合齊宋姜子
　恱喜
　詩伐柯篇取妻如何匪媒不得又
　　衡門篇豈其取妻必齊之姜豈其
　　取妻必宋之子
睽
　鄰不可顧而求玉女身多疾⬤誰當
　媚者
　　無註
蹇
　逺視無明不知青黄黈纊塞耳使君
闇聾
　　黈纊塞耳而聴於無聲
解
剋身巳整逢禹廵狩賜我玄珪⬤受
　福祉
　　書禹貢云禹錫玄珪告厥成㓛言
　　水土旣平禹以玄珪為贄而告成
　　㓛于舜也水色黒故珪以玄云
損
　逺望千里不見黒子離婁之明無益
　於光
　　離婁古之明目者
益
　斧斤所斫瘡痏不息鍼石不施下即
　空室
　　無註
夬
齊侯少子材略羙好求我長女賤薄
　不與反得醜陋後乃大悔
　無註
姤
失儷後旅天門地户不知所在安止
　無咎
　　無註
萃
　烏孫氏女深目黒醜嗜欲不同過時
　無偶
　　烏孫國名其女目深而醜黒也
升
　叔駕純騮南至東萊求索駒馬道恱
　中止
　　無註
困
　二女寳珠誤鄭大夫君父無禮自爲
作⬤
　　列仙傳江妃二女佩兩明珠大如
　　卵遊江漢之濵鄭交甫逢而恱之
　　不知其神也曰願請子之佩二女
　　解而與之行數歩二女不見佩亦
　　失之
井
　陽城太室神明所息仁智之居獨無
　兵革
　　無註
革
　大虵爲殃使道不通歳露尠少年榖
　敗傷
　　尠音鮮
鼎
　三足孤烏靈明爲御司過罰惡自殘
　其家毀敗爲憂
　　漢天文志日中有三足烏
震
車雖駕兩靷絶馬欲歩⬤輪脫行不
　至道遇害
　　無註
艮
欝怏不明為隂所傷衆霧集聚共奪
　日光
　　無註
漸
　鸋鴂鴟鴞治成禦灾周公勤勞綏徳
　安家
　　鸋鴂鳥名一名飛桑又名巧婦鴟
　鴞詩篇名周公救亂也
歸妹
　名成徳就項領不試景公耄老尼父
逝去
　　論語齊景公謂孔子曰吾老矣不
　　能用也孔子遂行
豐
　一夫兩心⬤刺不深所爲無功求事
　不成
　　無註
旅
　羿張烏號彀射天狼趙國雄勇敗於
　榮陽
　　羿后羿善射烏號弓名天狼獸名
　　榮陽地名榮當作滎
巽
　東家殺牛汚臭腥臊神背西顧命絶
　衰周
　　周易旣濟九五東隣殺牛不如西
　　隣之禴⬤
兊
　火起吾後喜炙我鹿蒼龍銜水泉噀
　柱屋雖憂無咎
　　無註
渙
　桃雀⬤脂巢於小枝摇動不安爲風
　所吹寒心慄慄常憂不殆
　　桃雀即桃䖝詩曰肇允彼桃䖝註
　　云鷦鷯也⬤脂桑扈也
節
　徙足去域飛入東國有所畏避深藏
　隱匿
　　無註
中孚
　瓊英朱草仁政得道鳬鷖在渚福禄
　来下
　　詩尚之以瓊英乎而瓊英石似玉
　　生如草木之英華朱草百草之精
　　也王者徳無所不通則生
小過
陳蔡之危從者飢罷明徳上通憂不
　爲凶
　　孔子甞厄於陳蔡之間又曰從我
　　於陳蔡者皆不及門也危當作厄
旣濟
春桃生花季女冝家受福多年男為
封君
　　詩周南桃夭篇桃之夭夭灼灼其
　　華之子于歸冝其室家
未濟
　徑邪賊田政惡傷民夫婦呪詛太上
　覆顛
　　無註
⬤(离下/艮上)賁
　政不暴虐鳯凰来舎四時順節民安
　其居
　　鳯凰靈鳥太平之丗則見黄帝時
　　巢于阿閣堯時来止于庭舜時来
　　儀文王時鳴于岐山
之乹
　八口九頭長舌破家帝辛沉湎啇㓕
　其墟
　　帝辛紂也書泰誓武王數紂曰沈
　　湎冐色
坤
　⬤守我門呼伯入山去其室家舎其
　兆墓
　　無註
屯
　日出阜東山蔽其明章甫薦屨箕子
　佯狂
　　章甫禮冠啇紂無道箕子佯狂而
　　無註
訟
羊驚狼虎悚耳群聚行旅稽難留連
　愁苦一云　從風群聚
　　無註
師
　楩生荆山命制輸班⬤衣剥脫夏⬤
　冬寒立餓枯槁衆人莫憐
　　無註
履
坤厚地徳庶物蕃息平康正直以綏
大福
　　易曰坤⬤載物徳合無⬤
泰
⬤畢附耳將軍求怒徑路隔塞燕雀
驚駭
　　⬤畢附耳皆星名
否
東風啓户黔啄翻舞各樂其⬤咸得
生處
　　無註
同人
　兩足四翼飛入家國寧我伯姊與母
　相得
　　無註
大有
歳暮花落陽入隂室萬物伏匿蔵不
　可得
　無註
謙
　釋然逺咎避患害早田獲三狐以貝
爲寳
　　周易解九二田獲三狐狐者邪媚
　　之獸三狐指卦之三隂時之小人
　　也獲如能變化除去之如田之獲
　　⬤也
豫
　鵲延⬤縮不見頭目日以困急不能
　自復
　　無註
隨
　秋隼冬翔數⬤嚴霜雞犬夜鳴家擾
　不寧
　　隼鳥名鷂属即鶻也
蠱
　班馬還師以息勞罷役夫嘉喜入户
　見妻
　　春秋齊師夜遁有班馬之聲
臨
　老陽日衰條多枯枝爵級不進逐下
　摧隤
　　陽當作楊
觀
　順風吹火牽⬤⬤尾易為功力因懼
　受福
　　無註
　　亭長并受辱於袴下詳見本傳
復
　三牛生狗以戌爲母荆夷上侵⬤伯
　出走
　　三牛一作三年見坤之震一作三
　　馬生駒見否之姤
頥
　鴻鵠髙飛鳴求其雌雌来在户雄哺
　嘻嘻甚獨勞苦缹鱉膾鯉
　　缹音炰
大過
　褰衣渉河水深漬罷頼幸舟子濟脫
　無他
　　無註
坎
　虎齧龍指太山之崖天命不祐不見
　其雌
　　無註
离
　明不處暗智不履危終日卒嵗樂以
　⬤歌
　　無註
咸
　三足俱行傾危善僵六指不使慁累
　弟兄樹柱閡車失其正當
　　閡音礙
⬤
舎車而徒亡其駮牛雖䘮白頭酒以
　療憂
　　無註
無妄
　鶴盗我珠逃於東都鵠怒追求郭氏
　之墟不見蹤跡反爲患灾
　　未詳
大畜
　升輿中退舉事不遂哺麋毀齒失其
　道理
　　無註
遯
　析薪熾酒使媒求婦和合齊宋姜子
恱喜
　詩伐柯篇取妻如何匪媒不得又
　　衡門篇豈其取妻必齊之姜豈其
　　取妻必宋之子
大壯
　夜視無明不利賈商子反⬤歡與市
　爲仇
　　無註
晉
　徒行離車不冒泥塗利以休居
　　無註
明夷
　作室山根人以爲安一昔崩顛破我
　壷飱
　　無註
家人
　山東山西各自言安雖相登望竟未
　同堂
　　無註
睽
　君子在朝凶言去消驚駭逐狼不見
　英雄
　　無註
蹇
　⬤⬤墳墳火燒山根不潤我鄰獨不
　⬤恩
　　⬤音⬤
解
　南山之蹊真人所在徳配唐虞天命
　為子保祐歆享身受大慶
　　唐虞堯舜有天下之號也
損
龍虵所聚大水来處泱泱濡濡濙濙
礚礚使我無頼
　　濙音熒礚音盍
益
　旃裘苫蓋慕徳獻服邉鄙不聳以安
　王國
　　無註
夬
　光體春成陳倉雞鳴陽明失道不能
　自守消亡爲咎
　　按秦紀索⬤註曰漢書郊祀志云
　　文公獲若石云于陳倉北坂城祠
　　之其神来若雄雉其聲殷殷云野
　　鷄夜鳴以牢祠之號曰陳寳又臣
　　瓉云陳倉縣有寳夫人祠嵗與葉
　　君神㑹⬤于此者也
姤
　下泉苞稂十年無王荀伯遇時憂念
　周京
　　荀當作　下泉詩云洌彼下泉浸
　　彼苞稂又云四國有王　伯勞之
　　　伯　侯文王之後甞爲周伯治
　　諸侯有功
萃
　仁徳不⬤五精就舎四牧⬤⬤民安
　其居
　　無註
升
隨和重寳衆多貪有相如睨柱趙王
　危殆
　　隋侯見虵傷取藥封之後虵㗸珠
　　以報卞和得玉璞獻於楚懐王藺
　　相如奉璧于秦曰臣頭與璧俱碎
　　於柱矣遂全璧歸趙
困
鳯生五雛長於南郭君子康寧恱樂
身榮
　　無註
井
　二人為侣俱歸北海入門上堂拜謁
　王母勞賜我酒女功恱喜
　　無註
革
　逐憂去殃洿泥生⬤下田爲王
　　無註
鼎
東門之壇茹藘在坂禮義不行與我
　心反
　詩東門之墠茹藘在阪言城東門
　　之旁有墠墠之外有阪阪之上有
　草也
震
鳬遇稻廬甘樂趨鰌雖驅不去
　　無註
艮
清人髙子乆屯外野逍遥不歸思我
　君母公子奉請王孫嘉許
　　髙子髙克也詩云清人在彭駟介
　　旁旁註云鄭文公惡髙克使將清
　　邑之兵禦狄于河上乆而不召師
　　散而歸髙克奔陳鄭人爲之作此
　　詩也
漸
　讒人所言語不成全虎狼之患不爲
我殘
　　無註
歸妹
　張羅捕鳩鳥麗其灾雌雄俱得為罔
　所賊
　　無註
豐
　安仁尚徳東鄰慕義來安吾國
　　無註
旅
　猾醜如誠前後相違言如鱉咳語不
　可知
　　無註
巽
　懷璧越郷不可逺行蔡侯兩裘乆苦
　流離
　　左傳定公三年蔡昭侯為兩佩裘
　　以如楚獻一佩一裘於昭王昭王
　　服之以享蔡侯
兊
　伯氏歸國多所恨惑車傾蓋亡身常
　驚惶乃得其願雄雌相從
　　無註
渙
火石相得乾無潤澤利少囊縮秖益
　促迫
　　無註
節
　君知聖哲鳴呼其友鎮徳之徒可以
　禮仕
　　無註
中孚
　⬤豚逐羊不見所望經渉虎廬亡羝
失羊
　　無註
小過
　玄黄瘣隤行者勞罷役夫憔悴處子
　畏哀
　詩卷耳篇陟彼髙岡我馬玄黄又
　　曰陟彼崔嵬我馬虺隤又云我僕
　　痡矣云何吁矣
旣濟
　右手揜目不見長叔失其所得悔吝
　相仍
　　無註
未濟
　免冠進賢歩出朝門儀體不正賊孽
　爲患
　　漢書貢禹為河南令以賊事為府
　　官見責免冠謝輿服志進賢古緇
　　布冠文儒者之服
⬤(坤下/艮上)剥
　行觸大忌與司命牾執囚束縛拘制
　於吏幽人有喜
　　無註
之乹
穿⬤狗⬤僵離旁舂天地易紀日月
　更始
　　穿⬤狗⬤皆外夷國名
坤
　從風縱火荻芝俱死三害集房十子
　中傷
　　芝靈草荻蘆荻⬤火則俱死即玉
　　石俱焚之義
屯
北山有棗橘柚於聚荷囊載香盈我
　筐筥
　　無註
⬤
　齎貝贖狸不聴我辭繫於虎鬚牽不
　得來
　　無註
需
　上下唯邪戾其元夫歡心隔塞君子
　離居
　　無註
訟
　二人輦車徙去其家井沸釡鳴不可
　安居
　　無註
師
蹇驢不才俊⬤失時罷於沙丘筋力
勞盡
　　無註
比
　明傷之⬤為穆出交以讒復歸名曰
　竪牛剥亂叔孫餧於空丘
　　餧當作餒春秋成公十六年魯穆
　　子去叔孫氏奔齊及庚宗遇婦人
　　宿焉生子曰牛後復歸魯立為卿
　　遂使牛為竪有寵長使為政牛不
　　食叔孫叔孫不食而卒
小畜
　天火大起飛鳥驚駭作事不時自為
　身咎
　　無註
履
　土與山連共保嵗寒終無灾患萬世
　長安
　　無註
泰
　日出阜東山蔽其明章甫薦屦箕子
　佯狂
　　章甫禮冠屦履也啇紂無道箕子
　　佯狂而為奴
否
　龍馬上山絶無水泉喉燋唇乾口不
　能言
　　無註
同人
　雄處弱水雌在海濵别將持食悲哀
　於心
　　書弱水旣西栁宗元曰西海有水
　　散渙無力不能⬤芥
大有
　庭燎夜明追嗣日光陽軟不制隂雄
　坐戾
　　記郊特牲庭燎之百自齊桓公始
　　燎五十公用之燎三十侯伯子男
　　用之燎百天子用之以物百枚纒
　　木燎之今用松葦灌脂在地曰燎
謙
　三婦同夫忽不相思志⬤悲愁顔色
　不怡
　　無註
豫
　鶴盜我珠逃於東都鵠怒追求郭氏
　之墟不見武迹反為患灾
　　未詳
隨
　獮猴冠帶盜載非位衆犬共吠麏走
　蹶足
　　項羽傳云沐猴而冠言其無知也
蠱
　⬤稷禾稻垂畒方好中旱不兩傷風
　病燺
　　兩當作雨
臨
　雄聖伏名人匿麟逺走鳯飛北亂禍
　未息
　　無註
觀
　王母多福天禄所伏居之寵光君子
　有福
　　列仙傳王母道氣無爲自然先以
　東華至真之氣化生
噬嗑
　班馬還師以息勞罷役夫忻喜入户
　見妻
　　春秋齊師夜遁有班馬之聲
賁
褰裳渉河流深漬衣頼幸舟子濟脫
　無他
　　無註
復
　⬤服文徳升入大麓四門雍肅登受
　大福
　　書曰納于大麓烈風雷雨弗迷註
　　麓山足也
無妄
東鄰嫁女爲王妃后莊公築舘以尊
　王母歸于京師季姜恱喜
　春秋魯莊公元年王⬤下嫁於齊
　　命同姓諸侯主之魯以⬤姓故築
　　舘而迎之冬王⬤歸于齊桓公九
　　年春紀季姜歸于京師爲桓王后
大畜
　百足俱行相輔為彊三聖翼事王室
　寵光
　　三聖堯舜禹也
頥
　危坐至暮請求不得膏澤不降政戾
　民忒
　　無註
大過
　百川朝海流行不止路難遼逺無不
　到者
　　書禹貢江漢朝宗于海
坎
乗騮駕驪東至于齊遭遇仁友送我
　以資厚得利歸
　　無註
离
禮壞樂崩成子傲慢欲求⬤理力疲
　　心爛隂陽不調成子驕傲為簡生殃
　　按春秋左傳哀公十四年齊簡公
　　之在魯也闞止有寵焉及即位使
　　為政陳成子憚之諸御鞅言於公
　　曰陳闞不可並也君其擇焉弗聴
　　庚辰陳恒執公于舒州公曰吾早
　　從鞅之言不及此甲午將簡公弑
　　之
咸
　三人輦車乗入虎家王母貪叨盜我
　犂牛
　　無註
⬤
　羊頭兎足少肉不飽漏囊敗粟利無
　所得
　　無註
遯
　新田冝粟上農得榖君子唯好以紆
　百福
　　無註
大壯
　夷羿所射發輙有獲⬤鳬俱得利以
　伐國
　　羿古之善射者
晉
鳬舞鼓翼嘉樂堯徳虞夏羙㓛要荒
　賔服
　堯唐帝名虞夏舜禹有天下之號
　書禹貢五百里要服五百里荒服
明夷
　登丘上山對酒道觀終年卒歳優福
　無患
　　無註
家人
　歳暮花落陽入隂室萬物伏匿藏不
　可得
　　無註
睽
　螟虫爲賊害我禾榖簞缾空虚飢無
　所食
　　螟食苗心之虫害稼穡者也
蹇
　陽虎脅主使得不通火離為殃年榖
　病傷
　　陽虎季氏家臣甞囚季桓子而專
　　國政
解
　四馬共轅東上太山騂驤同力無有
　重難與君⬤言
　　無註
損
　牧羊稻園聞虎喧嚾懼畏悚息終無
　禍患
　　無註
益
　⬤華不時冬實生危憂多横賊生不
　能服崑崙之玉所求不得
　　仙傳拾遺西王母所居崑崙之囿
　　有玉樓十二
夬
　髙阜所在隂氣不臨洪水不處為家
利寳
　　無註
姤
　釋然逺咎辟患害早田獲三狐以具
　爲寳君子所在安寧不殆
　　周易解九二田獲三狐狐者邪媚
　　之獸三狐指卦之三隂
萃
　兩目失明日奪無光脛足跛曵不可
　以行頓於丘旁亡妾莫逐嵬然獨宿
　　無註
升
　鴻飛循陸公出不復伯氏客宿
　　詩⬤風九罭篇云鴻飛遵陸公歸
　　不復於汝信宿
困
葉芳將落隕其黄葉失勢傾側如無
　所得
　　葉當作桑詩桑之落矣其黄而隕
井
　載船渡海雖深難咎孫子俱在不失
　其所
　　無註
革
　鵠求魚食道過射矢繒加我頸繳縳
　羽翼欲飛不能爲羿所得
　　羿古之善射者
鼎
　泥面亂頭忍耻少羞日以削消凶其
　自搯
　　無註
震
　佩玉累蘂無以繫之⬤悲獨處愁哀
　相憂
　　無註
艮
　巨虵大鰌戰於國郊上下隔塞逐君
　走逃
　　無註
漸
　已動死連商子揚沙石流狐狢擾軍
　鼓振吏士恐落
　　未詳
歸妹
　二人俱行别離特食一身五心亂無
　所得
　　無註
豐
　三聖相輔鳥獸喜舞安樂冨有又
　云　三人偕偶
　　三聖堯舜禹也按書⬤曰於予擊
　　石拊石百獸率舞
旅
　三竒六耦相隨俱市王孫善賈先得
　利寳居止不安洪水爲咎
　　無註
巽
　三人俱行二人言北伯仲欲南少叔
　不得中路分爭道闘相賊
　　無註
兊
　播天舞光地乳神所守樂無咎言不
　信
　　無註
渙
　坐争立訟紛紛匆匆卒成禍亂灾及
　家公
　　無註
節
　虵行蜿蜒不能上阪履節安居可以
　無憂
　　無註
中孚
　郤大墻壞蠹衆木折狼虎爲政天降
　罪伐
　　無註
小過
　陽不違徳髙山多澤顔子逐兎未有
　所得
　　無註
旣濟
　心多畏惡時愁自懼雖有小咎終無
　大悔
　　無註
未濟
　衆神集聚相與議語南國虐亂百姓
　愁苦興師征伐更立賢主
　　無註
⬤(震下/坤上)復
　周師伐紂剋於牧野甲子平旦天下
　恱喜
　　按書牧誓時甲子昧爽王朝至于
　　商郊牧野以伐紂又武成一戎衣
　　而天下大定萬姓恱服
之乾
　任重⬤力東征不伏蹈泥履塗雄師
　敗覆
　　無註
坤
　義不勝情以欲自營觀利危寵折角
　摧頸
　　無註
屯
　懸狟素飱食非其任失輿剥廬休坐
　徙居室家何憂
　　詩伐檀篇云胡瞻爾庭有縣貆兮
　　彼君子兮不素餐兮貆貉⬤易剥
　　卦上九君子得輿小人剥廬
⬤
　鷂鴟娶婦深目窈身折腰不媚與伯
　相背
　　無註
需
　東風觧凍河川流通西門子産升擢
　有㓛
　　此言西門豹鄭子産二人皆古之
　　良臣也
訟
　三足俱行傾危善僵六指不便恩累
　弟兄樹柱⬤中失其正當
　　無註
師
　京⬤積倉⬤稷以興巳極行疾至以
　饜飽
　　按詩楚茨云我⬤與與我稷翼翼
　　我倉旣盈我⬤維億
比
　南山之跡真人所遊徳配唐虞天命
　爲子保祐歆享身受大慶
　　唐虞堯舜有天下之號也
小畜
車馳人趨卷甲相仇齊魯㓂戰敗於
　犬丘
　　按春秋齊師侵魯戰于長勺車馳
　　卒奔齊師敗績事見莊公十年
履
　十五許室柔順有徳霜降旣嫁文以
　爲合先王日至不利出域
　　無註
泰
　任力劣薄逺託⬤國轉車不彊為癰
　所傷
　　無註
否
　千歳舊室將有困急荷粮⬤囊出門
　直北
　　無註
同人
　惡灾殆盈日益彰明禍不可救三郤
　夷傷
　　按春秋三郤晋大夫郤錡郤犨郤
　　至成公十七年晋厲公侈多外嬖
　　欲盡去群大夫而立其左右遂殺
　　三郤
大有
　冠危戴患身驚不安與禍馳逐凶来
　入門
　　無註
謙
　虎狼並處不可以仕忠謀輔政禍必
　及巳退⬤深山身乃不殆
　　無註
豫
　⬤與石⬤麋碎無處挈缻之使不爲
　憂懼
　　無註
隨
　五心六意歧道多怪非君本志生我
　恨悔
　　無註
蠱
　雨雪載塗東行破車旅人無家利益
　咨嗟
　　詩出車勞還率也曰昔我徃矣⬤
　　稷方華今我來思雨雪載塗王事
　　多難不遑啓居
臨
　尚刑懷義月出平地國亂天常咎徴
㓕亡
　　無註
觀
　東行破車歩入危家衡門穿射無以
　爲主賣⬤續食糟糠不飽
　　無註
噬嗑
　逐禽出門并失玉丸徃來井上破甕
　缺盆
　　無註
賁
　孟春醴酒使君夀考南山多福冝行
　賈市稻⬤雌雉所至利喜
　　按詩云爲此春酒以介眉夀又云
　　如南山之壽不騫不崩
剥
　持刄操肉對酒不食夫亡從軍少子
　入獄抱⬤獨宿
　　無註
無妄
　踦牛傷暑不能成畒草萊不墾年歳
　無有
　　無註
大畜
　南⬤大國⬤魅滿室讓聲相逐為我
　行賊
　　無註
頥
噂噂所言莫如我⬤歡樂堅固可以
　長安
　　無註
大過
堯舜禹湯四聖敦仁允施徳音民安
　無窮旅人相望未同朝郷
　　堯唐帝名舜虞帝名禹夏禹湯成
　　湯四聖皆仁徳之君也
坎
桎梏拘獲身入牢獄髠刑受法終不
　得釋耳閉道塞求事不得
　　無註
离
　桀蹠並處民困愁苦行旅遟遟留連
　齊魯
　　桀夏桀蹠盗蹠
咸
　求雞獲雛買鱉失魚出入鈞敵利得
　無饒齊姜宋子婚姻孔嘉
　　詩衡門篇豈其取妻必齊之姜豈
　　其取妻必宋之子
⬤
　雨師駕駟風伯吹雲秦楚争强施不
　得行
　　秦楚春秋戰國時二强國
遯
　仲冬無秋鳥鵲飢憂困於米食數驚
　鸇鵰
　　無註
大壯
　三羝上山俱至隂安遂到南陽見其
　芝香兩崖相望未同枕床
　　無註
晉
　飛至日南還歸遼東雌雄相從和鳴
　雍雍解我逈春
　　無註
明夷
　堯飲舜舞禹拜上酒禮樂所豐可以
　安處保我淑女
　　堯舜禹三聖人也
家人
　太一置酒樂正起舞萬福攸同可以
　安處綏我齯齒
　　無註
睽
　白馬騧騮生乳不休冨我商人得利
　饒憂
　　無註
蹇
　宛馬疾歩盲師坐御目不見路中止
　不到
　　漢大宛有善馬
解
　春桃萌生萬物華榮⬤君所居國樂
　無憂
　　無註
損
　把珠入口蓄爲玉寳得吾所有忻然
　嘉喜
　　無註
益
　⬤燒袴燔臝剥飢寒病虐凍攣
　　無註
夬
　水沫沉浮沮濕不居爲心疾憂
　　無註
姤
　行如桀紂雖禱不祥命衰絶周文王
　乏祀
　　桀夏之後紂商之後周自平王至
　　威烈王日以衰微傳至赧王爲秦
　　所㓕
萃
　蜱蜉戴盆不能上山脚推跛蹶頓傷
　其顔
　　蚍蜉蠹有翼者蜱蜉戴盆即蚍蜉
　　撼大樹之義量小而望大也
升
　長子入獄婦饋母哭霜降愈甚郷晦
　伏法
　　無註
困
　求犬得兎請新遇故雖不當路踰吾
　舊舎
　　無註
井
　鳥鳴葭端一呼三顛摇動東西危而
　不安靈祝禱祉疾病無患
　　無註
革
　天厭禹徳命興湯國祅社舋鼓以除
　民疾
　　　夏桀無道成湯放之于南巢祅當
　　　作　舋當作釁
　鼎
　　隂霧作匿不見白日邪徑迷道使君
　　亂惑
　　　無註
　震
　　猿墮髙木不踒手足握珠懐玉還歸
我室
　　無註
艮
　三驪⬤衡南取芝香秋蘭芬馥盛滿
　匣匱利我少姜
　　無註
漸
　春生夏乳羽毛成就舉不失冝君臣
　相好盜走奔北終無有悔
　　無註
歸妹
　東行破車逺反失家天命訖終無所
　禱凶
　　無註
豐
　九鴈列陳雌獨不群爲⬤所舉死於
　庖人
　　無註
旅
　二人輦車徙去其家井沸釡鳴不可
　以居
　　井沸釡鳴皆不祥之兆也
巽
　閉塞復通與善相逢甘棠之人解我
　憂凶
　　甘棠美召伯之詩也召伯循行南
　　國以布文王之政舎於其下
兊
賊歛重數政為民賊杼軸空虚去其
　家室
　　詩大東篇小東大東杼柚其空杼
　　持緯者也柚受經者也
渙
　怒非其怨含垢腐䑕而呼鵲鴟自分
　失餌致⬤殃患
　　無註
節
　簮跌帶長幽思窮苦瘠貌小瘦以病
　疾降
　　無註
中孚
　三人俱行各别採桑藴其筐筥留我
　嘉旅得歸無咎四月來處
　　無註
小過
　逐鳩南飛與喜相隨并獲鹿子多得
　利歸雖憂不危
　　無註
旣濟
　驅羊南行與禍相逢狼驚吾馬虎盜
　我子悲恨自咎
　　無註
未濟
　東鄰西國福喜同樂出得隨珠留獲
　和玉俱利有喜
　　隋侯見虵傷取藥封之後虵㗸珠
易林卷第七
⬤(震下/乾上)无妄
　夏臺牗里湯文厄處臯陶聴理歧人
　恱喜西望華夏東歸无咎
　　湯囚夏臺文王拘羑里臯陶舜命
　　作士理官也
之乾
　儋耳穿⬤僵離旁舂天地易紀日
　月更始蝮螫我手痛爲吾毒
　　儋耳穿⬤皆外國名
坤
　慈母之恩長大無孫消息襁褓害不
　入門
　　無註
屯
僞言妄語傳相詿誤道左失迹不知
　郷處
　　無註
蒙
鬱怏不明隂積無光曰在北陸萬物
　彫藏
　　左傳日在北陸而藏氷又漢志日
　　行四陸春東陸夏南陸秋西陸冬
　　北陸曰當作日
需
　王母多福天禄所伏君之寵光君子
有昌
　　王母神仙以東華至真之氣化生
訟
　不耕而⬤家食不給中女無良長子
徒足踈齒善市商人有息
　　無註
師
　火起上門不爲我殘跳脫東西獨得
　生完不利出隣病疾憂患
　　無註
比
持刄操肉對酒不食夫亡從軍長子
　入獄抱⬤獨宿
　　無註
小畜
　鰌鰕去海游於枯里街巷迫狹不得
　自在南北四極渇餒成疾
　　無註
履
　啞啞⬤喜與歡飲酒長樂行觴千秋
　起舞拜受大福
　　無註
泰
登髙上山賔於四門吾士得歡福爲
　我根
　　書曰賔于四門四門穆穆納于大
　　麓烈風雷雨弗迷言舜之徳也
否
　天猒周徳命我南國以禮靜民兵革
　休息
　　無註
同人
壅遏隄防水不得行火光盛陽隂蜺
　伏匿走歸其郷
　　無註
大有
　海河都市國之奥府商人受福少子
　玉食
　　無註
謙
　東行避兵南去不祥西逐凶惡北迎
　福生與喜相迎
　　無註
豫
東家中女嫫母㝡醜三十無室媒伯
勞苦
　　嫫母古之醜婦㝡賢
隨
　破亡之國天所不福難以止息
　　無註
蠱
⬤駕蹇驢日暮失時居者無憂保我
樂娯
　　無註
臨
　蝃蝀充側佞幸傾惑女謁横行正道
　壅塞
　　詩蝃蝀止奔也蝃蝀在東莫之敢
　　指女子有行逺兄弟父母
觀
　三羖五牂相隨俱行迷入空澤循谷
　直北經渉六駮爲所傷賊
　　無註
噬嗑
載喜抱子與利爲友天之所命不憂
危殆荀伯勞苦未來王母
　　詩下泉篇云四國有王郇伯勞之
　　荀當作郇
賁
　織縷未就勝折無後女工多能亂我
　政事
　　無註
復
　羿張烏號彀射天狼鍾鼓不鳴將軍
　振旅趙國雄勇⬤死榮陽
　　羿后羿善射烏號弓名天狼獸名
剥
　行露之訟貞女不行君子無食使道
壅塞
　詩云厭浥行露言女子有能以禮
　　自守而不爲強⬤所汙喻道間之
　露方濕恐沾濡而不敢行耳
大畜
延頸望酒不入我口商人勞苦利得
　無有夏臺牖里雖危復喜
　牗當作羑湯囚夏臺文王拘羑里
頥
　冠帶南遊與喜相期儌於家國拜爲
　逢時
　　無註
大過
　東西觸垣不利出門魚藏深水無以
　樂賔爵級摧頽光威减衰
　　無註
坎
　两母十子轉息無巳五乳百雛騂駮
驪駒
　　無註
离
　重⬤祖後司馬太史陸氏之灾雕害
　悲苦
　書傳重少昊之後⬤髙陽之後重
　　即羲⬤即和也司馬談爲太史子
　　迁⬤其職仍⬤太史公
咸
　内執柔徳止訟以嘿一邑頼福禍災
　不作
　　無註
⬤
　采唐沬郷要期桑中失信不㑹憂思
　約帶　一本云　牛⬤同堂郭氏以
　亡國破爲墟君奔走逃
　詩桑中云爰采唐矣沬之郷矣云
　　誰之思羙孟姜矣唐蒙菜也沬衛
　邑名　按胡傳莊公二十四年齊
　　桓公問郭父老曰郭何以亡父老
　　曰見善而不能舉惡惡而不能去
　　所以亡
遯
　宫成立政衣就缺⬤恭謙爲衛終無
　禍尤
　　無註
大壯
麒麟鳯凰子孫盛昌少齊在門利以
　合婚招衣彈冠貴人所歡
　　按春秋昭公二年夏四月韓須如
　　齊逆女齊陳無宇送女致少姜少
　　姜有寵於晋侯晋侯謂之少齊
晉
　亂危之國不可渉域機發身蝢遂至
僵覆
　　無註
明夷
　千雀萬鳩與鷂爲⬤威挈不敵雖衆
　無益爲鷹所擊
　　無註
家人
　衆神集聚相與議語南國虐亂百姓
愁苦興師征討更立聖主
　　無註
睽
　顔淵閔騫以禮自閑君子所居禍菑
不存
　顔淵即顔囬閔騫閔子騫也皆孔
　　子弟子
蹇
　三桓子孫世秉國權爵丗上卿冨於
周公
　　三桓即三家皆桓公之後自季武
　　子始專國政歴悼平桓子凡四世
　　平子逐君康子廢父命而殺嫡僣
　　八佾歌雍以徹皆專權僣⬤之至
解
鶴鳴九臯處子失時載⬤販鹽難爲
　功巧
　　無註
損
　方軸圎輪東行不前組囊以錐失其
事便還師振旅兵革休止
　　無註
益
魚擾水濁桀亂我國駕龍出遊東之
樂邑天賜我禄與生爲福
　　無註
夬
白虎黒狼伏司亦長遮遏牛羊病我
商人
　　無註
姤
履危不安跌頓我顔傷踵爲⬤
　　無註
萃
　三人輦車乗入旁家王毋貪叨盜我
　資財亡失犂牛
　　無註
升
　三鴈南飛俱就井地鰕鰌饒有利得
　過倍
　　無註
困
鷹棲茂⬤猴雀往來一擊⬤两伏不
枝梧
　　無註
井
尭舜欽明禹稷股肱伊尹往來進禮
　登堂顯徳之徒可以輔王
　　尭舜禹皆古之仁聖也稷教稼穡
　　伊尹相湯皆古之良輔也
革
　枯旱三年草葉不生粢盛空之無以
　供靈
　　無註
鼎
　方口緩唇爲和樞門解⬤鈎帶商旅
　以懽
　　無註
震
鳬　池水髙陸爲海江河横流魚鱉
成市千里無牆鴛鳯遊行
　　無註
艮
烹魚失刀駕馬車亡鈆刀不及魴鯉
　腥臊
　　無註
漸
戎狄蹲居無禮貪叨非吾族⬤君子
攸去
　　無註
歸妹
渡河踰水濡洿其尾不爲禍憂捕魚
　遇蟹利得無㡬
　　無註
豐
　河水小魚不冝勞煩苛政苦民君受
其患
　　無註
旅
偃武脩文兵革休安清人逍遥未歸
空閑
　書武成乃偃武脩文歸馬于華山
　　之陽放牛于桃林之野示天下弗
　　服又清人詩云河上乎逍遥
巽
　九疑鬰林沮濕不中鸞鳥所去君子
　不安
　　無註
兊
持猬逢虎患厭不起遂至懽國與福
　⬤語君王樂喜
　史記⬤筴傳郭璞註云蝟能制虎
渙
　狗生龍馬公勞嫗苦家無善駒折悔
　爲咎
　　無註
節
嬰孩求乳⬤母歸子黄麑恱喜得其
　甘餌
　　麑鹿子也
中孚
有两赤鷂從五隼噪操矢無括趣⬤
爾財扶伏聴命不敢動摇
　　隼鳥名顔師古曰即今所謂鶻也
小過
伊尹智士去桀耕野執順以強文和
　无咎
　　伊尹有莘之處士湯聘而用之遂
　　進於桀桀不能用復歸于湯乃相
　　湯伐桀以有天下
旣濟
　逐鹿西山利入我門隂陽和調國無
　灾殃長子東遊湏其三仇
　　無註
未濟
　龍興之徳周武受福長女冝家與君
相保長股逺行狸且善藏
　武王伐紂而有天下以元女大⬤
　嫁胡公而封諸陳
⬤(乾下/艮上)大畜
朝鮮之地箕伯所保冝人冝家業處
子孫求事大吉
　　箕子紂諸父武王伐紂遂歸周封
　　於朝鮮
之乾
　金柱鐡⬤堅固衛灾君子居之安無
　憂危
　　無註
坤
轉禍爲福喜來入屋春成夏囤可以
　飲食保全家室
　　無註
屯
水⬤横行縁屋壊墻泱泱溢溢市師
驚惶居止不殆與毋相保
　　無註
蒙
虎豹熊罷遊戯山隅得其所欲君子
　無憂旅人失利市空無人
　　無註
需
　躬體履仁尚徳止訟宗邑以安三百
　無患
　　齊管仲奪伯氏駢邑三百没齒無
　　怨言
訟
　江淮易服玄黃朱飾靈公夏徴哀相
　无極髙位崩顛失其寵室
　　按左傳陳靈公與孔寧儀行父通
　於夏⬤皆⬤其衵服以戯于朝後
　陳靈公與孔寧儀行父飲於夏氏
　　公謂行父曰徴舒似汝對曰亦似
　　君徴舒病之出自其廐而射之遂
　傷靈公衷懷也衵近身之衣
師
　不虞之患禍至無門奄忽⬤卒痛傷
　我心
　　無註
比
　三塗五嶽去危入室凶禍不作桀盜
　尭服失其寵福貴人有疾
　　三塗山名在河南伊闕縣
小畜
　配合相迎利心四郷昏以爲期明星
　熠熠欣喜君奭所言得當
　　詩東門之⬤云昬以爲期明星煌
　　煌註曰此亦男女期㑹而有⬤約
　　不至者故因其所見以起興也
履
　三手六身莫適所閑更相摇動失事
　便安箕子佯狂國乃不昌
　　箕子紂諸父紂爲不道乃佯狂而
　　爲奴
泰
　虎卧山偶鹿過後眗弓矢設張㑹爲
　功曹伏不敢起遂全其驅得我羙草
　　㑹當作猬見大有之訟史記⬤筴
　　傳郭璞註云蝟能制虎
否
　麟鳯執⬤隂雄失職自衛返魯猥昧
　不起禄福訖巳
　左傳哀公十四年春西狩於大野
　　叔孫氏之車子鉏商⬤麟孔子自
　　衛返魯作春秋
同人
欒子作殃伯氏誅傷州黎奔楚失其
寵光
　　春秋成公十五年冬十月晉三郤
　　害伯宗譛而殺之及欒弗忌伯州
　　犂奔楚
大有
黄帝出遊駕龍⬤馬東至太山南過
齊魯王良御左文武何咎不利市賈
　　黄帝邑於涿鹿之阿遷徙无常以
　　兵師爲營衛後得六相而天地治
　　神明至
謙
齊魯争言戰於龍門遘怨致禍三世
　不安
　　按春秋魯成公二年春齊侯伐我
　　北鄙圍龍頃公之嬖人盧蒲就魁
　　門焉龍人囚之齊侯親皷三日取
　　龍
豫
道理和徳仁不相賊君子往之樂有
　其利
　　無註
隨
　嫗妬公妮毀益亂頼使我家憒利得
　不遂
　　無註
蠱
　一巢九子同公共毋柔順利貞出入
　不殆福禄所在
　　無註
臨
崔嵬北岳天神貴客温仁正直主布
恩徳閔哀不巳蒙受大福
　　北岳周禮并州其山鎮曰恒山唐
　　天文大梁析木其神主於恒山辰
　　星出焉
觀
　三睢逐蠅䧟墮釡中灌沸弇殪與母
　長决
　　弇音掩殪音意
噬嗑
　東山西陵髙峻難升㓕夷握纍使道
　不通商旅無功復反其⬤
　　無註
賁
常得自如不逢禍災樂只君子福禄
　自來
　　無註
剥
范子妙材戮辱傷膚然後相國封爲
應侯
　　范子即范睢按史記范雎⬤事魏
　　甞從須賈使齊齊賜睢金及牛酒
　　賈知之大怒以爲雎以國隂事告
　　齊故得此饋歸告魏相魏齊大怒
　　使舎人笞擊雎折脅摺齒睢佯死
　　置厠中睢告守者得脫變姓名後
　　歸秦秦以爲客卿封應侯
復
狼虎結集相聚爲保伺嚙牛羊道絶
　不通病我商人
　　無註
无妄
　不直杜公與我争訟媒伯無禮自令
塞壅
　　未詳
頥
　上天樓臺登降受福喜慶自來
　　無註
大過
　三羊上山東至平原黄龍服箱南至
　魯陽貌其佩囊執綬車中行人無功
　　無註
坎
　天地閉塞仁智隠伏商旅不行利深
難得
　　易坤文言曰天地閉賢人隠又復
　　⬤⬤先王以至日閉⬤商旅不行
离
　延陵適魯觀樂太史車轔白顛知秦
　興起卒兼其國一統爲主
　奏秋襄公二十九年延陵呉季札
　　適魯觀周樂及聞歌秦詩曰此之
　　謂夏聲夫能夏則大大之至也其
　　周之舊乎
咸
槖戢甲兵歸放馬牛徑路䦕通國無
　凶憂朽墻不鑿病疾難治
　　史記武王勝殷包藏弓矢戢弭干
　　戈以示弗用歸馬于華山之陽放
　　牛于桃林之野
⬤
牛⬤同堂郭氏以亡國破爲墟君奔
走逃
　　按胡傳莊公二十四年齊桓公問
　郭父老曰郭何以亡父老曰見善
　　而不能舉惡惡而不能去所以亡
遯
大尾小腰重不可摇棟撓榱壞臣爲
　君憂陽大之言消不爲患使我復安
　　無註
大壯
　太一置酒樂正起舞萬福攸同可以
　安處綏我鯢齒指空無餌不利爲旅
　　無註
晉
　飲酒醉酗跳起争⬤伯傷叔僵東家
　治䘮
　　無註
明夷
　山險難登渭中多石車馳⬤擊重載
　傷軸載擔善躓跌踒右足
　　⬤音衛跌徒結切踒於爲切
家人
争訟不巳更相咨詢張事弱口被⬤
　北走耳順從心躬行至仁不湏以兵
　天下太平
　　語六十而耳順七十而從心所欲
睽
　心志無良傷破妄行觸廧觝壁不見
户房先王閉⬤商旅委弃
　　易復⬤傳先王以至日閉⬤商旅
　　不行
蹇
寧夬鴟鴞治成禦灾綏徳安家周公
　勤勞
　　寧鴂一名飛桑一名巧婦鴟鴞詩
　　篇名言周公救亂也
解
　清人髙子乆在外野逍遥不歸思我
　⬤母
　　髙子髙克也詩云清人在彭駟介
　　旁旁註云鄭文公惡髙克使將清
　　邑之兵禦狄于河上乆而不召師
　　散而歸髙克奔陳鄭人爲之作此
　　詩也
損
　两虎争⬤服創無處不成仇讎行解
　郤去
　　無註
益
　天女推床不成文章南箕無舌飯多
沙糖虗⬤盜名雄雞折頸
　　天女織女也床未詳疑機字之誤
　織女推機則不能成其文錦也箕
　星名夏秋之間見於南方故云南
　箕舌下二星也言南箕無舌則不
　　可以簸⬤糠秕也糖當作糠
夬
　太子扶蘇走出逺郊佞幸成邪改命
　生憂⬤母之恩無路致之
　　扶蘇始皇長子使北監軍於上郡
　　後趙髙等矯詔殺扶蘇立胡亥
姤
　寒暑相推一明一微赫赫宗周光榮
㓕衰
　　無註
萃
　雞狗相望仁道篤行不吠昏明各安
　其郷周鼎和餌國冨民有八極蒙祐
　　孟子云雞鳴狗吠相聞而達乎四
　　境又春秋魯宣公十三年周成王
　　定鼎於郟鄏卜世三十卜年七百
升
　牎牗户旁道利明光賢智輔聖仁施
　大行家給人足海内殷昌
　　無註
困
　雨雪三日鳥獸飢乏旅人失冝利不
　可得㡬言解患以療紛難危者復安
　　無註
井
白鵠衘珠夜食爲明膏潤渥優國嵗
　年豐中子來同見惡不凶
　　鵠當作鶴搜神記云有鶴爲弋人
　　所射窮而歸噲參參收養療治瘡
　愈而放之後鶴夜到門外參執燭
　　視之鶴雌雄雙至各衘明珠以報
　　參焉
革
　從豕牽羊與虎相逢雖驚不凶
　　無註
鼎
　鳬鴈啞啞以水爲宅雌雄相和心志
　娱樂得其所欲絶其患惡
　　無註
震
　逐狐平原水遏我前深不可渉暮無
　所得
　　無註
艮
窟室蓬户寒賤所處十里望煙散渙
　四方形體㓕亡下入深淵終不見君
　　無註
漸
　桀紂之主悖不可輔貪榮爲人必定
　其咎聚鈠積實野在鄙邑未得入室
　　夏桀商紂皆無道之君
歸妹
倉庫盈億年嵗有息商人留連雖乆
有得隂多陽少因地就力
　　無註
豐
火山不然釣鯉失綸魚不可得利去
我北三仁同福以興周國君子安息
　　三仁大王王季文王
旅
童女無媒不冝動摇安其居廬傅毋
　何憂
　　無註
巽
載風雲毋遊觀東海鼓翼千里見吾
　愛子
　　無註
兊
鴻盗我⬤逃於山隅不見武迹使伯
　心憂
　　未詳
渙
視夜無明不利逺郷閉門塞牖福爲
我母
　　無註
莭
　三狗逐兎子東北路利以進取商人
有得
　　無註
中孚
　武王不豫周公禱謝載璧秉珪安寧
　如故
　　書金縢王有疾弗豫周公植璧秉
　　珪乃告大王王季文王王翼日乃
　　瘳
小過
　同載共車中道别去爵級不進君子
　不興
　　無註
旣濟
　六鴈俱飛遊戯稻池大飲多食食飽
　無患舉事不遂商旅作憒
　　無註
未濟
　符左契右相與虐亂乾坤利貞⬤生
　六子長大成就颯然如毋不利爲咎
　一云　不利爲旅
　　易乾坤生六子乾父坤毋三男震
　　坎艮三女巽離兊
⬤(震下/艮上)頥
　家給人足頌聲並作四夷賔服干戈
卷閣
　　書明王慎徳四夷咸賔又詩時邁
　　篇明昭有周式序在位載戢干戈
　載櫜弓矢
之乹
　思⬤悼古哀吟無輔陽明不制上失
其所
　　無註
坤
　江河淮海天之奥府衆利所聚賔服
饒有樂我君子
　　無註
屯
　三鴈俱行避暑就涼適與繒遇爲繳
　所傷
　　無註
蒙
　秋南春北隨時休息處和履中安無
　憂凶
　　無註
需
履危無患跳脫獨全不利出門傷我
左踝疾病不食⬤哭其室
　　無註
訟
東家凶婦怒其公姑毁柈破盆棄其
飯飱使吾困貧
　　無註
師
　泥滓洿辱弃⬤溝瀆衆所⬤哭終不
　顯禄
　　無註
比
　旦往暮還各與相存身無凶患
　　無註
小畜
　六翮長翼夜過射國髙飛⬤⬤羿氏
　無得
　　無註
履
蜂蠆之門難以止息嘉媚之士爲王
所食從去其室
　　無註
泰
　放狐乗龍爲王道東過時不及使我
憂聾
　　無註
否
雹梅零墮心思情憤亂我魂氣
　　無註
同人
　長女三嫁進退多態牝狐作妖夜行
離憂
　　無註
大有
轟轟䡘䡘驅車東西盛盈必毀髙位
崩顛
　　䡘音田
謙
乗船道濟載水逢火頼得無患蒙我
　生全
　　無註
豫
　至徳之君政仁且温伊吕股肱國冨
　民安
　　伊尹相湯吕望興周二人皆良輔
隨
　生不逢時困且多憂無有冬夏心常
　悲愁
　　無註
蠱
南歴玉山東入生門登福上堂飲萬
嵗漿
　　無註
臨
大斧破木䜛人敗國東⬤二五禍及
　三子晉人亂危懷公出走
　　按春秋傳晉獻公三子申生重耳
　夷吾也獻公聴驪⬤之䜛殺申生
　　重耳奔蒲夷吾奔屈懷公夷吾子
　　也僖公二十三年自秦逃歸嗣立
　　明年文公立遂出之
觀
　一室百孫公恱婦懽相與⬤言家樂
　以安
　　無註
噬嗑
隨陽轉行不失其常君安於郷國無
　咎殃
　　無註
賁
群虎入邑求索肉食大人禦守君不
失國
　　無註
剥
　弱足刖跟不利出門市賈無贏折明
爲患湯火之憂轉解喜來
　　無註
復
夏臺幽户文君厄處⬤侯飲食歧人
　恱喜
　　幽户當作羑里見震之大壯湯囚
　　夏臺文王拘羑里史記西伯九侯
　　鄂侯爲紂三公紂醢九侯徐廣曰
　　九侯一作⬤侯
无妄
棟撓榱壊廊屋大敗宫闕空廊如冬
枯⬤
　　無註
大畜
⬤以内安不離其國室家相懽幽囚
　重閉疾病多求罪亂憒憒
　　無註
大過
　六龍俱怒戰於坂下倉黄不勝旅人
難苦
　　易坤上六龍戰于野註隂從陽者
　　也然盛極則抗而争六旣極矣復
　　進不巳則必戰故云戰于野
坎
　天下雷行塵起不明市空無羊疾人
憂凶三木不辜脫歸家⬤
　　無註
离
　一指食肉口無所得染其鼎鼐舌饞
　於腹
　左傳鄭公解黿召子公而弗與也
　　子公怒染指於鼎甞之而出
咸
　喜⬤不常失其福慶口辟言疥行者
　畏忌
　　無註
⬤
　毛生豪背國樂民冨侯王有徳
　　無註
遯
豶豕童牛童傷不來三女同堂生我
　福人
　　豶音墳易豶豕之牙⬤童牛之牿
大壯
　江河淮海盈溢爲害邑⬤其瀬年困
　無嵗
　　無註
晉
　两虎争⬤股瘡無處不成⬤讎行解
　欲去
　　無註
明夷
　五岳四瀆⬤洽爲徳行不失理民頼
　恩福
　　五岳山名四瀆江河淮濟
冢人
載車乗馬南逢君子與我嘉喜雖憂
　無咎
　　無註
睽
缺囊破筐空無黍稷不媚如公弃於
糞墻
　　無註
蹇
　殺行桃園見虎東西螳蜋之敵使我
　無患
　　按莊子猶螳蜋怒以當車轍必不
　　勝任矣
解
　飢人入室政衰弊極抱其彛噐奔於
　他國因禍受福
　商紂無道微子抱⬤噐奔周其後
　武王伐紂遂封微子於宋
損
庭燎夜明追古傷今陽弱不制隂雄
坐戾
　記郊特牲庭燎之百自齊桓公始
　燎公五十侯伯子男三十天子百
　　以物百枚纒木燎之今用松葦灌
　　脂在地曰燎
益
　懸狟素飱食非其任失輿剥廬休坐
　從居
　　詩伐檀篇云胡瞻爾庭有縣貆兮
　　彼君子兮不素餐兮貆貉⬤易剥
　　上九君子得輿小人剥廬
夬
喜門福善繪帛盛熾日就爲得財寳
敵國
　　無註
姤
執綏登車⬤乗東遊⬤齊解燕覇國
　以安
　　語云升車必正立執綏史記蘇秦
　　⬤燕易王曰臣居燕不能使燕重
　　而在齊則燕重乃僞得罪於燕而
　　奔齊⬤齊王髙宫室大⬤囿以明
　　得意欲以敝齊而爲燕
萃
　水深無桴蹇難何遊商伯失利庶人
　愁憂
　　桴筏也
升
三鳥鴛鴦相隨俱行南到饒澤食魚
與⬤君子樂長見惡不傷
　無註
困
逺視目盻臨深苦眩不離越都旅人
留連
　　無註
井
　終風東西散渙四方終日至暮不見
　子懽
　詩云終風且暴註言終風終日之
　　風也暴疾也以比莊公⬤慢無常
　　而莊姜正静自守所以忤其意而
　　不見荅也
革
　言無要約不成劵契殷叔季⬤公孫
争之強入委禽不恱於心
　　鄭徐吾犯之妹羙公孫楚聘之矣
　　公孫黒又使強委禽焉註云禽鴈
　　也納采用鴈事見春秋魯昭公元
　　年殷叔未詳
鼎
牛馬聾瞶不知聲味逺賢賤仁自合
亂憒疾病無患生福在門
　　無註
震
　從商近遊飽食無憂囹圄之困中子
　見囚
　　陶朱公中男殺人囚於楚事見史
　　記越世家
艮
　據斗運樞順天無憂與樂並居
　　斗北斗樞北極天之樞也
漸
　⬤奭姜望爲武守⬤蕃屏燕齊周室
　以彊子孫億昌
　　⬤奭召公也封於燕姜望太公也
　　封於齊二人夾輔周室爲燕齊之
　　屏翰以致周家彊盛子孫衆多也
歸妹
　亡羊東澤循隄直北子思其毋復返
　其所
　　無註
豐
　張鳥⬤口舌直距齒然諾不行政亂
　無緒
　　無註
旅
載船逢火憂不爲禍家在山東入門
見公
　　無註
巽
絶言異路心不相慕虵子两角使我
　心惡
　　無註
兊
鼻頂移徙君不安坐枯竹復生失其
寵榮
　　無註
渙
　殷商以亡火息無光年嵗不長殷湯
　光明
　　紂王無道武王伐之乃㓕商
節
文王四乳仁愛篤厚子畜十男無有
折叐
　叐當作天文王四乳出淮南子按
　春秋傳曰管蔡郕霍魯衛毛⬤郜
　雍曹滕畢原酆郇文之昭也註云
　　十六國皆文王子也
中孚
熊罷犲狼在山隂陽伺鹿取獐道候
　畏難
　　無註
小過
　凋葉⬤霜獨蔽不傷駕入喜門與福
　爲婚
　　無註
旣濟
黃離白日照我四國元首昭明民頼
　恩福漢有遊女人不可得
　　易離六二曰黄離元⬤詩漢廣篇
　　云漢有游女不可求思
未濟
　順風直北與歡相得嵗熟年樂邑無
　宼賊長女行嫁子孫不昌係疾爲殃
　　無註
⬤(巽下/兊上)大過
　典䇿法書藏閣蘭臺雖遭亂潰獨不
　遇灾
　　漢官儀御史臺内掌蘭臺秘書
之乾
　日在北陸隂蔽陽目萬物空虚不見
　長育
　左傳日在北陸而藏氷又漢志日
　　行四陸春東陸夏南陸秋西陸冬
　　北陸
坤
⬤泣哭社悲商無後甲子昧爽殷人
絶祀
　書曰甲子昧爽王朝至于商郊牧
　　野伐紂社稷旣遷殷遂㓕焉
屯
　渉塗履危不利有爲安坐垂裳乃無
　灾殃門户自開君憂不昌
　　無註
蒙
　陽失其紀枯木復起秋華冬實君不
　得息
　　無註
需
大⬤之子百條共毋當夏六月枝葉
　盛茂鸞鳥以庇召伯避暑偏偏偃仰
　甚得其所
　　無註
訟
秉⬤執殳挑戰先驅不從元帥敗破
　爲憂
　　春秋邲之戰晉軍師不用命遂敗
師
啓室開⬤逃得⬤⬤夏臺牗里湯文
恱喜
　牖當作羑湯囚夏臺文王拘羑里
小畜
　西隣少女未有所許志如委衣不出
房户心無所處傅毋何咎
　　無註
比
衰㓕無成淵溺在傾狗吠夜驚家乃
　不寕枯者復華幽人無憂
　　無註
履
狗吠夜驚履⬤頭頸危者弗傾患滅
　不成
　　無註
泰
　當年少寡獨與⬤處雞鳴狗吠無敢
　誰者我生不辰獨嬰寒苦
　　無註
否
　無道之君⬤⬤其門命與下國絶得
　不食
　　無註
同人
　乗龍南遊夜過糟丘脫厄無憂矰絶
　弩傷羿不得羹
　　無註
大有
馬躓車傷長舌破家東⬤二五晉君
出走
　春秋左傳晋獻公嬖驪⬤驪⬤欲
　　立其子奚齊賂外嬖梁五東⬤嬖
　　五譛毀群公子故重耳出奔
謙
　瓜葩匏實百女同室苦醯不熟未有
　妃合
　　妃當作配
豫
　晨風文翰大舉就温昧過我邑羿無
　所得
　詩晨風篇云鴥彼晨風欝彼北林
　　晨風鸇也羿后羿古之善射者
隨
瀺瀺浞浞塗泥至轂馬濘不進虎齧
我足
　　瀺音䜛浞音濯
蠱
膠車駕東與雨相逢故革懈惰頽輪
　獨坐憂不爲禍
　　無註
臨
　六家作權公室剖分隂制其陽唐叔
　失明
　　六家即晉卿范氏中行氏智氏及
　　韓趙魏爲晉六卿後三家皆爲韓
　　趙魏所㓕三分晉地
觀
去室離家來奔大都火息復明⬤伯
　以昌商人失功
　　⬤周姓文王爲西伯致武王伐紂
　　遂㓕商焉
噬嗑
　牧羊稻園聞虎喧嚾危懼惴息終無
　禍患
　　無註
賁
嬰孩求乳母歸其子黄麑懽喜
　　無註
剥
廓落失業跨禍度福利無所得
　　無註
復
出入不時憂禍爲災行人失牛利去
不來老馬少駒勿與乆居
　　無註
无妄
風怒漂水女惑生疾陽失其服隂孽
爲賊
　春秋女陽物晦時滛則生惑蠱疾
大畜
車馬病傷不利越郷幽人元亨去晦
就明
　　無註
頥
　三竒六偶各有所主周南召南聖人
　所在徳義流行民恱以喜
　詩序周南召南正始之道王化之
　　基註云王者之道始於家終於天
　　下而二南正家之事也
坎
坐争立訟紛紛怱怱卒成禍亂灾及
家公
　　無註
离
憂凶爲殘使我不安從之南國以除
　心疾
　　無註
咸
　愛我嬰女牽引不與兾幸髙貴反得
　不興
　　無註
⬤
　冝行賈市所聚必倍載喜抱子與利
　爲市
　　無註
遯
坐席未温憂來扣門踰墻北走兵交
我後脫於虎口
　　無註
大壯
　赤帝懸車廢職不朝叔帶之灾居于
　汜廬
　　周襄王以叔帶之難出居鄭處於
　　汜汜音凢汜在襄城縣南
晉
　子畏於匡厄困陳蔡明徳不危竟自
克害
　　孔子過匡匡人以爲陽虎而拘之
　　在陳蔡絶糧言聖人道全徳備雖
　　遇患而不危殆也
明夷
　逐鴈南飛馬疾牛罷不見魚池失利
憂危牢户之⬤脫免无患
　　無註
家人
　推輦上山髙仰重難終日至暮不見
阜巔
　　無註
睽
　憂不爲患福在堂門使吾偃安
　　無註
蹇
　春桃始華季女冝家受福多年男爲
　⬤君
　　詩桃夭篇云桃之夭夭灼灼其華
　　之子于歸宜其室家
解
髙山之巔去谷億千雖有兵㓂足以
自守
　　無註
損
　過時歴月役夫顦頰處子歎室思我
　伯叔
　　頰當作顇
益
　太微復明⬤升傅巖乃稱髙室疾在
　頭頸和不能生㓕其令名
　　太微星名髙宗夢得聖人名曰⬤
　　以夢所見視群臣百吏皆非也於
　　是乃使百工營求得之於傅巖舉
　　以爲相晉求醫於秦秦使醫和視
　　之曰疾不可爲也
夬
旁多水星三五在東早夜晨行勞苦
无功
　水當作小詩召南小星云嘒彼小
　星三五在東肅肅宵征夙夜在公
　　此詩言夫人無妬忌之行而賤妾
　安於其命所謂上好仁而下必好
　義者也
姤
東郷煩煩相與⬤言子般鞭犖圉人
　作患
　魯莊公三十二年雩講于梁氏女
　　公子觀之圉人犖自牆外與之戯
　　子般怒使鞭之公曰不如殺之是
　　不可鞭犖有力焉能投盖于稷門
　　十月圉人犖賊子般于黨氏
萃
鼻移在頭枯葦復生下朽上榮家乃
　不寧其金不成
　　未詳
升
　蝦䗫群聚從天請雨雲雷疾聚應時
　輙下得其願所
　　無註
困
　大歩上車南到喜家送我貂裘與福
載來
　　無註
井
　賊仁傷徳天怒不福斬刈宗社失其
　宇守
　　無註
革
　從猬見虎雖危不殆終巳无咎
　　史記⬤筴傳郭璞註云蝟能制虎
鼎
履素行徳卒蒙祐福與尭侑食君子
有息
　　孟子帝館甥于貳室而享舜迭爲
　　賔主帝尭帝
震
　利在北陸寒苦難得憂危之患福爲
　道門商叔生存
　　易通統圗日行北方黒道曰北陸
艮
　四蹇六盲足痛難行終日至暮不離
　其郷
　　無註
漸
臺駘昧子明知地理障澤宣流封君
　河水
　　臺駘春秋晋平公有疾卜人曰實
　　沈臺駘爲祟子産曰昔金天氏有
　　裔子曰昧爲玄⬤師生臺駘能業
　　其官宣汾洮障大澤帝用嘉之封
　　諸汾川註云帝顓頊也事在昭公
　　元年
歸妹
　畜水得時以備火灾柱車絆馬郊行
　出旅可以无咎
　　無註
豐
　歳暮華落君衰於徳勞寵損墮隂奪
　其室
　　無註
旅
　夏販蔡悲千里爲市黄䈎殪鬰利得
　無有
　　未詳
巽
　仲春廵狩東見群后昭徳允明不失
　其所
　　書嵗二月東巡守至于岱宗柴望
　　秩于山川肆覲東后又孟子曰天
　　子適諸侯曰廵守東后東方之諸
　　侯也
兊
　栵㓗縲縲結締難解嫫毋衒嫁媒不
　得坐自爲身禍
　　嫫毋黄帝次妃貌醜而賢
渙
烏鳴庭中以戒灾凶重門擊柝備憂
⬤客
　　易繫辭重門擊柝以待⬤客蓋取
　　諸豫
節
　朝霽暮霞瀐我衣⬤退無得牛
　　無註
中孚
　抱璞懷玉與桀相觸詘坐不中道無
　良人
　　卞和得玉璞獻楚懷王凡三獻至
　　荆王剖之果得玉
小過
　两心相恱共其柔筋夙夜在公不離
　房中得君子意
　　無註
旣濟
載餽如田破鉏失食苗⬤不辟獨飢
　於年
　　無註
未濟
　甘露醴泉太平機⬤仁徳感應歳樂
　民安
　　甘露仁澤也聖徳上及太清下及
　　萬靈則降體泉水之精也聖徳下
　　及太寕中及萬靈則出
易林卷第七
易林卷第八
⬤(坎上/坎下)坎
　有黄鳥足歸呼季玉從我睢陽可辟
　刀兵與福俱行有命乆長
　　未詳
之乹
　太王爲父季歴孝友文武聖明仁徳
　興起弘張四國載福綏厚
　　季歷周太王子篤生文王啇紂無
　　道文王三分天下有其二武王伐
　　紂遂有天下
坤
　猨墮髙木不踒手足保我金玉還歸
　其室
　　無註
屯
重耳㳟敏遇讒出處北奔狄戎經渉
　齊楚以秦代懷誅殺子圉身為覇主
　　重耳晋文公名⬤驪⬤之譛處於
　　蒲歷奔諸國及反秦伯誘殺懷公
　　而代立圉懷公名
⬤
　⬤鋒㨿㦸傷我⬤臆拜折不息
　　無註
需
　狗冠雛歩君失其居出門抵山行者
　憂難水灌我園髙陸為泉
　　無註
訟
　衆鳥所翔中有大壯爪牙長頭為我
　驚憂
　　無註
師
　雷行相逐無有休息戰於平陸為夷
　所覆
　　無註
比
　禹鑿龍門通利水泉同注滄海民得
　安土
　　按書禹貢龍門属雍州在今馮翊
　　夏陽縣以下皆言禹治水之㓛
小畜
　堯舜仁徳飬賢⬤福衆英積聚國無
　㓂賊啇人失利來争寳貨
　　堯唐帝名舜虞帝名皆仁徳之君
　　也書大禹謨野無遺賢萬⬤咸寧
履
　陸居少泉山髙無雲車行千里塗不
　汚輪渴為我怨佳思廣得
　　無註
泰
　朝視不明夜不見光皆抵空床季女
　奔亡愴焉心傷
　　無註
否
　齊魯求國仁聖輔徳進禮雅言定公
　以安
　春秋定公十年㑹齊侯于夾谷孔
　　子相之⬤彌言於齊侯曰孔子知
　禮而無勇⬤使萊人以兵刼之必
　　得志齊侯從之兩君就壇兩相相
　揖齊人鼓譟而進欲以執魯君孔
　　子歷階升曰吾兩君之好夷狄之
　　民何為來為命同馬止之齊侯乃
　　謝曰寡人之過也退而與二三大
　　夫曰魯以君子之道輔其君子以
　　夷狄之俗教寡人遂歸所侵鄆汶
　　⬤隂之田以謝魯
同人
　束帛玄珪君以布徳伊吕百里應聘
　輔國
　　按書舜典五玉三帛皆諸侯所執
　　以覲者也又禹貢云禹執玄圭告
　　厥成㓛伊尹相湯吕望興周百里
　　奚事秦皆國之良輔也
大有
⬤鉤我⬤爲絆所拘靈巫拜禱禍不
　成災東山之邑中有土服可以饒飽
　　無註
謙
　門燒屋燔爲下所殘西行出户順其
　道里虎卧不起牛羊歡喜
　　無註
豫
牆髙蔽日崑崙翳月逺行無明不見
　歡叔
　　崑崙之墟在西北方去嵩髙五萬
　　里地之中其髙萬一千里出賦題
隨
　天地際㑹不見内外祖辭遣送與丗
　長决
　　無註
蠱
　深水難渉塗難至轂牛罷不進濘䧟
　我疾
　　無註
臨
　羊驚狼虎獼猴群走無益於僵爲齒
　所傷
　　無註
觀
　履虵躡虺與⬤相視驚哭失氣如⬤
　虎尾
　　虵虺皆隂物按詩何人斯篇爲⬤
　　爲蜮則不可得有靦面目視人罔
　　極
噬嗑
　車驚人墮兩輪脫去行者不至主人
　憂懼結締復解夜明爲喜
　　無註
賁
　南販北賈與怨爲市利得自治
　　語云放於利而行多怨
剥
　延陵適魯觀樂太史車轔白巔知秦
　興起卒兼其國一統爲主
　　史記吴季札號延陵季子聘上國
　　觀樂于周詩有車鄰鄰有馬白顛
　　鄰鄰車聲白顛額有白毛是時秦
　　始有車馬故知其興起也
復
出門逢患與禍爲怨更相擊刺傷我
　手端
　　無註
無妄
　獐鹿同走自燕嘉喜公子好遊他人
　多有
　　無註
大畜
　㳟寛相信履福不殆從其⬤域與喜
　相得
　　孔子曰㳟則不侮寛則得衆
頥
　欲飛無翼鼎重折足失其喜利苞羞
　爲賊上妻之家喜除我憂解吾思愁
　　易鼎卦九四鼎折足覆公餗苞當
　　作包否卦六三包羞象曰位不當
　　也
大過
　府蔵之冨王以振貸捕魚河海⬤網
　多得
　　無註
离
　隂生麏鹿䑕舞⬤哭靈⬤陸⬤釡甑
　草土仁智盤⬤國亂無緒
　　無註
咸
　風塵暝迷不見南北行人失路復反
　其室
　　無註
⬤
　金革白黄冝利戒市嫁娶有息啇人
　恱喜
　　無註
遯
　匏⬤之徳冝繫不食君子失與官政
懷憂
　　匏瓠也孔子曰吾豈匏⬤也哉焉
　　能繫而不食
大壯
　乗船渡濟載氷逢火頼得免患⬤我
　所恃
　　無註
晉
　道塗多石傷車折軸與市爲仇不利
　客宿
　　無註
明夷
　託⬤之徒不利請求結衿無言乃有
　悔患
　　無註
家人
　三羊争妻相逐犇馳終日不食精氣
　竭罷
　　無註
睽
　退惡防患見在心苗日中之恩解釋
　倒懸
　　無註
蹇
　兩足四翼飛入嘉國寧我伯姊與母
　相得
　　無註
解
寒露所降凌制堅氷草木瘡傷華落
　葉亡
　　易坤卦履霜堅氷隂始凝也
損
　后稷農㓛冨利我國南畒治理一室
　百子
　　書舜典帝曰棄黎民阻飢汝后稷
　　播時百榖
益
　設網張羅捕魚園池網⬤自决雖得
　復失危訴之患受其低歡
　　無註
夫
　路與縣休侯伯恣驕上失其盛周室
　衰微
　　周自平王東遷之後諸侯强大王
　　室遂衰路與縣休未詳
姤
　逐走追亡相及扶桑復見其郷使我
　悔䘮
　　無註
萃
　履福綏厚載福受祉衰微復起継世
　長乆疾病獻凌晉人赴告
　　按春秋魯成公十年六月晋侯疾
　　欲麥使甸人獻麥饋人為之將食
　　張如厠䧟而卒凌當作麥
升
　鰥寡⬤獨禄命苦薄入宫無妻武子
　哀悲
　　按春秋魯襄公二十五年崔武子
　　欲娶棠姜筮之其繇曰入其宫不
　　見其妻凶
困
　山没丘浮陸爲水魚燕雀無巢民無
　室廬
　　無註
井
　冠帶南遊與福喜期徼於嘉國拜爲
　逢時
　　無註
革
東行亡羊失其羝牂少婦無夫獨坐
　空廬
　　無註
鼎
　探巢捕魚耕田捕鰌費日無功右手
　空虚
　　無註
震
東行飲酒與喜相抱福吾家利來從
　父母水澤之徒望邑而處
　　無註
艮
　妄怒失精自令畏悔忪忪之懼君子
　無咎
　　無註
漸
　白雲如帶徃徃旗處飛風送迎大雹
　將下擊我禾稼僵死不起
　　無註
歸妺
　南至之日陽消不息北風烈寒萬物
　蔵伏
　　按春秋魯僖公五年日南至公登
　　觀䑓以望雲氣周正月今十一月
　　冬至之日日南極是也
豐
　火中仲夏鴻鴈來舎體重難移未能
　髙舞君子顯名不失其譽
　　書堯典日永星火以正仲夏火謂
　　大火夏至昬之中星也
旅
　北行出門履䧟躓顛踒足㨿塗汚我
　襦袴
　　無註
巽
輕車醊祖焱風⬤起促亂⬤器飛⬤
　錯華明神降祐道無害冦
　　無註
兊
　酒為歡伯除憂來樂福喜入門與君
　相索使我有徳
　　無註
渙
　三足⬤烏靈明督郵司過罰惡自賊
　其家毀敗為憂
　　漢天文日中有三足烏
節
　三河俱合水怒湧躍壞我王屋民飢
　於食
　　三河河東河内河南在天下之中
中孚
　南行⬤園惡虎畏班執火消金使我
　無患
　　無註
小過
求鹿過山與利爲怨闇聾不言誰知
　其歡
　　無註
旣濟
　行旅困蹵失明守宿囹圄之憂啓執
　出遊
　　囹圄獄名
未濟
　㩀⬤履危跌刺爲憂夫婦不和亂我
　良家
　　無註
⬤(离下/离上)离
　時乗六龍爲帝使東逹命宣㫖無所
　不通
　　易乾卦時乗六龍以御天
之乾
　執轡四驪王以爲師隂陽之明載受
　東齊
　　太公遇文王立爲師後封于齊
坤
　春秋禱祝解過除憂君子無咎
　　無註
屯
坐車乗軒㩀國子民虞叔受命六合
　和親
　　武王克殷求泰伯仲雍之後得周
　章已為吴君别封其弟虞仲於周
　　之北故夏墟為西吴後丗謂之虞
　　公
⬤
　開户下堂與福相迎禄于公室曽孫
　以昌
　　無註
需
　髙木腐巢漏濕難居不去甘棠使我
　無憂
　　甘棠羙召伯也詩云蔽芾甘棠勿
　　翦勿伐甘棠杜梨也
訟
　三女爲姧俱遊髙園倍室夜行與伯
　⬤言不忍主母爲設歡酒⬤⬤誰禱
　　按列女傳周大夫主父妻滛於鄰
　　人恐主父⬤其滛者為毒酒使媵
　　婢進之媵婢心知之計進之則殺
　　主父不義言之又殺主母不忠因
　　陽僵覆酒主父怒而笞之妻恐媵
　　婢言其事以他過笞欲殺之媵婢
　　知將死終不言
師
　漏巵盛酒無以飬老春貸⬤稷年歳
　實有履道坦坦平安何咎
　　無註
比
松栢枝葉常茂不落君子惟體日冨
安樂
　　目當作日
小畜
　夫婦不諧爲燕攻齊良弓不張⬤駟
　憂凶
　　未詳
履
　出令不勝反爲大灾強不尅弱君受
　其憂
　　無註
泰
　犇牛相錯敗亂緒業民不得作
　　無註
否
　載璧秉珪請命於河周公剋敏冲人
　瘳愈
　　⬤成王少時病周公乃自揃其蚤
　　沈之河以祝於神曰王少未有識
　　奸神命者乃旦也王病有瘳
同人
素車偽馬不任重⬤王侯出征憂危
　爲咎
　　無註
大有
大樹之子同條共母比至火中枝葉
　盛茂
　　無註
謙
壅遏隄防水不得行火盛陽光隂蜺
　伏藏走婦其歸
　　無註
豫
　五嶽四瀆合潤爲徳行不失理民頼
　恩福
　　五嶽山名四瀆江河淮濟
隨
　駕駿南遊虎驚我羊隂不奉陽其光
　顯⬤言之謙謙奉義解患
　　無註
蠱
　早霜晩雪傷害禾麥損功弃力飢無
　所食
　　無註
臨
歧周海隅有樂無憂可以辟難全身
　保財
　　周太王辟狄人之患邑于岐山之
　　下伯夷辟紂居北海之濵
觀
　隂蔽其陽日闇不明君憂其國求騂
　得黄駒犢從行
　　無註
噬嗑
　金城䥫郭上下同力政平民歡㓂不
　敢賊
　　漢関中金城千里天府之國也
賁
　平公有疾迎醫秦國和不能知晉人
赴國
　　春秋晋侯有疾求醫於秦使醫和
　　視之曰疾不可爲也公遂卒而訃
　　焉
剥
戴堯扶禹從喬彭祖西過王母道里
　夷易無敢難者
　　堯唐帝名禹夏禹姒姓喬王喬古
　　他人名彭祖堯時人壽至八百王
　　毋仙子也
復
　羔羊皮革君子朝服輔政天徳以合
　萬國
　　詩羔羊之皮素絲五紽羔羊之革
　　素絲五緎言南國化文王之徳在
　　位皆節儉正直故詩人羙其衣服
　　有常也
無妄
　據鍾鼓翼將軍受福安帖之家虎狼
　與憂履危不強師行何咎
　　無註
大畜
　嫡庶不明孽亂生殃陳失其⬤
　　春秋魯昭公八年陳哀公嬖二妃
　　諸公子爭立楚遂㓕陳
頥
　鳥驚狐鳴國亂不寧上弱下强爲隂
　所刑
　　無註
大過
　六月採⬤征伐無道張仲方叔剋勝
　飲酒
　　六月采⬤皆詩名六月建未之月
　　也時玁狁内侵宣王命尹⬤甫帥
　　師伐之有㓛而歸詩人作歌以叙
　　其事司馬法冬夏不興師今六月
　　而出師者以玁狁之故也采⬤之
　　詩言蠻荆背叛王命方叔南征軍
　　行采⬤而食故賦其事張仲⬤甫
　　之友是時燕飲張仲在焉
坎
　⬤繡夜行不見文章安坐玉堂乃無
　咎殃長子帥師得其正常
　　項羽云富貴不歸故郷如衣錦而
　　夜行又易師卦六五長子帥師以
　　中行也
咸
昩暮乗車東至伯家踰梁越河濟脫
　無他
　　無註
⬤
東風解凍和氣兆升年嵗豐登
　　無註
遯
　三狸⬤䑕遮遏前後無於還域不得
　脫走
　　無註
大壯
　綏徳孔明履禄乆長貴且有光疾病
　憂傷
　　無註
晉
　三虎⬤狼力不相當如摧壅祐一擊
　破亡
　　無註
明夷
使伯東乗恨不肯行與叔争訟更相
　毀傷
　　無註
家人
　把空握虚鴞驚我雛利去不來
　　無註
睽
　李華再實鴻升降集仁哲以興⬤國
　無賊
　　無註
蹇
　東山臯洛一朝殞落勇悍不服金玦
　玩好衣爲身賊
　　春秋閔公二年冬晋侯使太子申
　　生伐東山臯洛氏衣之偏衣佩之
　　金玦衣身之章也佩⬤之旗也故
　　敬其事則命以始服其身則衣之
　　純用其⬤則佩之度今命以時卒
　　閟其事也衣之厖服逺其躬也佩
　　以金玦棄其⬤也服以逺之時以
　　閟之厖凉冬殺金寒玦離胡可恃
解
　飛文汚身爲邪所牽青蠅分白貞孝
　放逐
　　詩青蠅篇營營青蠅止于⬤註青
　　蠅汙⬤能變白黒以比讒人也
損
南山大木文身其目制命出令東里
　田畒尊主安居鄭國無患
　　子産為鄭國之政都鄙有章上下
　　有服田有封洫廬井有伍輿人誦
　　之曰取我衣冠而禇之取我田疇
　　而伍之孰殺子産吾其與之及三
　　年又誦之曰我有子弟子産誨之
　　我有田疇子産殖之子産之死誰
　　其嗣之
益
泉起崑崙東出玉門流為九河無有
憂患
　　按禹貢崑崙即河源所出在臨羌
　　縣又云九河旣道爾雅一曰徒駭
　　二曰太史三曰馬頰四曰覆鬴五
　　曰胡蘇六曰簡㓗七曰鈎盤八曰
　　鬲津其一則河之經流也
夬
　命短不長中年夭傷⬤泣哭堂哀其
　子亡
　　無註
姤
　君臣不和上下失冝宋子哭歌
　　無註
萃
苛政日作螟食華葉割下啖上民⬤
　其賊秋無所得
　　無註
升
　南行戴鎧登⬤九魁車傷牛罷日暮
　咨嗟
　　無註
困
　春東夏南隨陽有㓛與利相逢
　　無註
井
　頭尾顛倒不知緒處君失其國
　　無註
革
言無要約不成劵契殷叔季⬤公孫
　争之強入委禽不恱子南
　　鄭徐吾犯之妺羙公孫楚聘之矣
　　公孫黒又使強委禽焉註云禽鴈
　　也納采用鴈事見春秋魯昭公元
　　年殷叔未詳
鼎
　缺破不成胎⬤不生不見其形
　　無註
震
　見虵交悟惜蚖畏惡心乃無悔
　　無註
艮
　河水孔穴壞敗我室水深無涯魚鱉
　傾側
　　無註
漸
　五嶽四瀆地得以安髙而不危敬慎
　避患
　　無註
歸妺
　南至之日陽消不息北風烈寒萬物
　伏蔵
　　春秋僖公五年春正月辛亥朔日
　　南至周正月今十一月冬至之日
　　日南極是也
豐
　五利四福俱佃居邑⬤稷盛茂多獲
　髙積
　　無註
旅
　公孫駕車載遊東齊延陵子産遺季
　紵衣疾病哀悲
　　左傳鄭大夫子産吴公子季札甞
　　聘鄭與子産相得子産以紵衣獻
　　季札
巽
　交亂當道民困愁苦望羊置群長子
　在門
　　無註
兊
　金玉滿室忠直乗危三老凍餓⬤奪
　其室求魚河海網舉必得
　　無註
渙
　日入幽慝陽明隱伏小人勞心求事
　不得
　　無註
節
　頻逢社飲失利後福不如子息舊居
　故處申請必與乃無大悔
　　無註
中孚
　南有嘉魚駕黄取遊魴鱮詡詡利來
　無憂
　　南有嘉魚詩篇名燕享而作也
小過
　黄裳建元文徳在身禄祐洋溢封爲
　齊君賈市無門股肱多根
　　易坤卦六五黄裳元⬤文在中也
旣濟
　口不從心欲東反西與意乖戾動歩
　失使
　　無註
未濟
　虎狼之郷日争凶訟叨⬤爲長不能
　定從
　　無註
⬤(艮下/兊上)咸
　雌單獨居歸其本巢毛羽顦顇志如
　死⬤
　　無註
之乹
　十䆫多明道里通利仁智君子國安
　不僵
　　無註
坤
　心惡來怪衝衝何懼顔伯子騫尼父
　聖母
　　無註
屯
　鳥鳴呼子哺以酒脯髙樓水處來歸
　其母
　　無註
⬤
　國馬生角隂孽萌作變易常服君失
　于宅
　　按史記燕太子丹為質於秦求歸
　　秦王曰待馬角生乃放子還旣而
　　咸陽馬果生角乃放歸其後隂謀
　　使荆軻與勇士秦武陽刺秦失圖
　　秦乃㓕燕
需
　入宇多悔耕石不冨衡門屢空使士
　失意
　　無註
訟
　情懦行賈逺渉山阻與旅爲市不危
　不殆利得十倍
　　無註
師
　梁破橋壞水深多畏陳鄭之間絶不
　得前
　　無註
比
　⬤鳬俱飛欲歸稻池經渉萑澤爲矢
　所射傷我胷臆
　　無註
小畜
　謾誕不誠倍梁㓕文許人賣牛三失
　争之失利後時公孫懷憂
　　無註
履
　南國凶飢民食糟糠少子困捕利無
　所得
　　無註
泰
　狗吠非主狼虎夜擾驚我東西不爲
　家咎
　　無註
否
　望龍無目不見手足入水求玉失其
　所欲
　　無註
同人
　以鹿爲馬欺誤其主聞言不信三口
　爲咎黄龍三子中樂不殆
　　史記秦趙髙欲為亂恐群臣不聴
　　乃先設驗持鹿獻於二世曰馬也
　　二世⬤曰丞相誤邪謂鹿為馬問
　　左右或黙或言髙隂中諸言鹿者
　　以法後群臣皆畏髙而不敢言鹿
大有
　飬㓜新婚未能出門登宋望齊不見
　太師
　　未詳
謙
　王孫季子相與爲友明⬤篤誠升擢
　薦舉
　　史記髙陽氏有才子八人謂之八
　　愷髙辛氏有才子八人謂之八元
　　堯未及舉舜於是舉八愷使主后
　　土舉八元使布五教
豫
　山水⬤怒壞梁折柱稽難行旅留連
　愁苦
　　無註
隨
　鸇鳩徙巢西至平州遭逢雷電破我
　葦廬室家飢寒思吾故⬤
　　無註
蠱
　登髙傷軸上阪弃粟販鹽不利買牛
　折角
　　無註
臨
　祝施王孫能事⬤神節用綏民衛國
　以存饗我旨酒眉夀多年
　　施當作鮀掌宗廟祭祀之官王孫
　　名賈亦衛大夫
觀
　九里十山道郤峻難牛馬不前復反
　來還
　　無註
噬嗑
　枯樹不華空淵無魚蕉鳥飛翔利弃
　我去
　　無註
賁
　雄狐唯唯登上山嵬昭告顯功大福
　允興
　　無註
剥
　啞啞⬤喜相與飲酒長樂行觴千秋
　起舞拜受大福
　　無註
復
　大推破轂長舌亂國牀第之言三丗
　不安
　　無註
無妄
　男女合室二姓同食婚姻孔云冝我
　孝孫
　　無註
大畜
　千仭之墻禍不入門金籠䥫䟽利以
　辟兵欲南上阪轉萬不轉還車復返
　　史記燕樂毅圍即墨人曰安平之
　　戰田單宗人以鐡籠得全是多智
　　習兵因共立以爲將以拒燕
頥
華言風語自相詿誤終無凶事安寧
　如故
　　無註
大過
　汎汎柏舟流行不休耿耿寤寐公懷
　大憂仁不遇時退隱窮居
　　詩柏舟言仁而不遇也汎彼柏舟
　　亦汎其流耿耿不寐如有⬤憂
坎
　大尾小頭重不可摇上弱下強隂制
　其雄
　　無註
离
　一身三口語無所主東西南北迷惑
　失道
　　無註
⬤
南行求福與喜相得封受上賞鼎足
　輔國
　　無註
遯
　過時不歸苦悲雄雌徘⬤外國與母
　分離
　　無註
大壯
堯舜在國隂陽和得⬤聚衣常晉人
　無殃
　　春秋魯哀公二十三年晋荀瑶伐
　　齊戰于犂丘齊師敗績知伯禽顔
　　庚即齊大夫顔⬤聚也
晉
　周城之降越裳夷通疾病多祟⬤哭
　其公鳥子野心宿客未同
　　史記交趾南有越裳氏重三譯而
　　來獻白雉謂道路悠逺山川阻深
　　恐一使不通故重三譯而来朝也
明夷
　申酉脫服牛馬休息君子以安勞者
　得歡
　　無註
家人
　凱風無毋何怙何恃㓜⬤弱子爲人
　所咎
　　詩云凱風自南吹彼⬤心陟岵詩
　　云無父何怙無毋何恃
睽
　出門上堂從容牖房不失其常天牢
　北户勞者憂苦
　　無註
蹇
　天厭周徳命與南國以禮静民兵革
　休息
　　無註
解
　常葉折衝佐⬤者傷暴君失國良臣
　破殃
　　無註
損
　合歡之國嘉喜我福東嶽西山朝齊
　成恩
　　無註
益
　耕石不生弃禮無名縫衣失針⬤袴
　不成
　　無註
夬
　聾瞢闇瞢跛踦不行坐尸爭骸身⬤
　火災因其多憂
　　無註
姤
　長生太平仁政流行四方歸徳社稷
　康榮
　　無註
萃
　桀跖並處民之愁苦擁兵荷粮戰於
　齊魯合卺同牢⬤姜並居
　　卺音謹
升
　南與凶俱破車失⬤西行無袴亡其
　寳賂
　　無註
困
　空慒注器豚⬤不至張弓祝雞雄父
　飛去
　　慒當作槽
井
　望尚阿衡太宰周公蕃屏湯武立爲
　王侯
　　望太公吕尚也阿衡伊尹也太宰
　　官名周公為太宰
革
　朝鮮之地箕子所保冝家冝人業處
　子孫
　　箕子紂諸父武王伐紂遂歸周封
　　於朝鮮
鼎
　昔憂解⬤故貪今冨載筞履善與福
　俱遇
　　無註
震
　叔迎伯兄遇卷在陽君子季⬤並坐
　鼓簧
　　詩君子陽陽閔周也君子陽陽左
　　執簧右招我由房其樂只且
艮
　順風縱火芝艾俱死三官集房十子
　中傷
　　芝靈草艾草名可灸⬤火俱死即
　　玉石俱焚之義三官或作三害未
　　詳
漸
　駕車入里求鮮魴鯉非其肆居自令
　失市君子所在安無危咎
　　無註
歸妹
　㧞劒傷手見敵不起良臣無佐困辱
　爲咎
　　無註
豐
　亂君之門佐⬤傷跟營私貪禄身為
　悔殘東下太山見我所歡
　　無註
旅
　慈母望子遥思不已乆客外野使我
　心苦
　　無註
巽
　魴生淮郤一轉爲百周流四海無有
　患惡
　　無註
兊
　甘露醴泉太平機⬤仁徳感應歳樂
　民安
　　甘露仁澤也聖徳上及太清下及
　　萬靈則降醴泉水之精也聖徳上
　　及太寧中及萬靈則出見鶡冠子
渙
　桴薇出車魚麗思⬤上下從急君子
　免憂
　　桴當作採采薇出車魚麗皆詩篇
　　名采薇言出戌之時采薇以食而
　　念歸期之逺也出車之詩勞還率
　　也魚麗之詩燕饗之樂歌也
節
　豕生魚魴䑕舞庭堂雄佞施毒上下
　昏荒君失其⬤
　　無註
中孚
　三頭六目道畏難宿寒苦之國利不
　可得
　　未詳
小過
　驚雀衘⬤以生孚乳昆弟六人姣好
　弟孝各同心願和恱相樂
　　無註
旣濟
　文君之徳仁義⬤福年無胎天國冨
　民實君子在堂曽累益恩
　　此言文王脩徳行仁而天下歸之
　　天當作夭
未濟
　秋梁未成無以至陳水深難渉使我
　不前
　　無註
⬤(巽下/震上)⬤
　黄帝所生伏羲之宗兵刀不至利以
　居止
　　太昊伏犧氏黄帝軒轅氏黄帝造
　　五兵以征不享
之乹
　登墀踒足南行折角長夜之室不逢
　忠直
　　無註
坤
燕雀衰老悲鴻入海憂不在郷⬤池
　其羽頡頏上下在位獨處
　　無註
屯
　開門除憂伯自外來切切無患我之
　得歡
　　無註
⬤
　効耕釋秬有所疑止空虚無子
　　無註
需
　張牙切齒断怒相及咎起蕭墻牽引
　吾子患不可解憂驚吾母
　　無註
訟
　履不容足南山多⬤母出房闥乃無
　疾病
　　無註
師
　牛騂亡子鳴於大野申後隂徴罡歸
　其母
　　無註
比
　龍生于淵因風身天章虎炳文爲凶
　敗軒發輗温谷暮宿崑崙終身無患
　充精炤燿不⬤禍難
　　無註
小畜
　旣嫁冝⬤出入無憂三聖並居國安
　無災
　　無註
履
　北陸陽伏不知白黒君子傷䜛正害
　善人
　　冬日在北陸日行北方黒道曰北
　　陸出易通統圗
泰
　一身兩頭近適二家亂不可治
　　無註
否
　牝馬牝駒嵗字不休君子衣服利得
　有餘
　　無註
同人
　南行懷憂破其金輿安坐故廬乃無
　灾患
　　無註
大有
　憂人之患履傷浮願為身禍殘篤心
　自守與喜相抱
　　無註
謙
　咸陽辰巳長安戌亥丘陵生上非魚
　鰌市可以避不終無凶咎
　　未詳
豫
　不知何孫夜來扣門我愼外寢兵戎
　且來
　　無註
隨
　昧旦不明暗我無光䘮㓕失常使我
　心傷
　　無註
蠱
　江隂水側舟檝破乏⬤不得南豹無
　以比雖欲㑹盟河水絶梁
　　魏王豹叛漢漢王遣韓信等以兵
　　擊之信爲疑兵陳船欲渡臨晋伏
　　兵從夏陽以木罌渡軍襲虜豹比
　　當作北
臨
　神之在丑逆破爲咎不利西南人休
　止後
　　無註
觀
　然諾不行欺天誤人使我靈宿夜歸
　温室神怒不直⬤擊無目欲求福利
　適反自賊
　　無註
噬嗑
　攘臂極肘怒不可止狼戾復佷無與
　爲市
　　無註
賁
　販馬賣牛㑹值虚空利得尠少留連
　爲憂
　　無註
剥
　髙樓陸處以避風雨深堂邃宇君安
　其所牝雞之息爲我利弗求得弗得
　　易繫辭上古穴居而野處後世聖
　　人易之以宫室書牝雞無晨牝雞
　　之晨爲家之索息當作晨
復
　阿衡服箱太一載行逃時歴舎所之
　吉昌
　　阿衡伊尹號太一星名
無妄
　飛來之福入我嘉室以安吾國
　　無註
大畜
　不孝之患子爲毋殘老耄莫飬獨坐
　空垣
　　無註
頥
　南過⬤門鉤裂我冠⬤之傷⬤使君
　恨憂
　　未詳
大過
　重或射卒不知所定質疑蓍⬤孰可
　辟大明神報荅告以肌如
　　⬤所以筮⬤所以卜
坎
　驎麑鳯稚安樂無憂捕魚河海利踰
　從居
　　無註
离
　新田冝粟上農得榖君子推徳千百
　以福
　　無註
咸
　簪短帶長幽思苦窮瘠蟸小瘦以病
　之隆
　　無註
遯
　争訟之門不可與鄰出入爲憂生我
　心患
　　無註
大壯
　朽根枯株不生肌膚病在心腹日以
焦勞
　　無註
晉
　雨師娶婦黄巖季子成禮就婚相呼
　南上膏我下土嵗年大茂
　　⬤物志曰太公爲灌壇令武王夢
　　婦人當道夜哭問之曰吾是東海
　　神女嫁於西海神童今爲灌壇令
　　當道廢我行我行必有大風疾雨
　　武王⬤召太公問之果有疾風⬤
　　雨從太公邑外過
睽
　日暮閉目隨陽休息箕子以之乃受
　其福舉首多言必爲悔殘
　　易明夷卦⬤曰利艱貞晦其明也
　　内難而能正其志箕子以之
家人
　昧之東域誤過虎邑失我熊胔飢無
　所食
　　胔音漬
解
　鳥飛無翼兎走折足雖不㑹同未得
　醫工
　　無註
蹇
　蓼蕭瀼瀼君子龍光鳴鸞雍雍福禄
　來同
　　詩蓼蕭諸侯朝于天子天子與之
　　燕以示慈惠故歌此詩蓼彼蕭斯
　　零露瀼瀼旣見君子為龍為光又
　　曰和鸞雝雝萬福攸同
明夷
　冬採微蘭地凍堅難利走室北暮無
　所得
　　無註
損
　五勝相賊火得水息精光消㓕絶不
　長續
　　五勝者五行相勝之義
益
　東資齊魯得騂犬馬便辟能言巧賈
　善市八鄰併户請火不與人道閉塞
　⬤守其宇
　　便辟謂習於威儀而不直
夬
　争雞失羊亡其金囊利不得長陳蔡
　之患頼楚以安
　　史記孔子在陳蔡之間楚使人聘
　　之孔子將徃拜禮陳蔡大夫謀曰
　　楚⬤用孔子則陳蔡大夫危矣於
　　是乃相與發徒圍孔子於野不得
　　行絶糧使子貢至楚楚昭王興師
　　迎孔子然後得免
姤
　九登十渉馬跌不前管子佐之乃能
　上山
　　無註
萃
　東鄰愁苦君亂天紀甘貪禄寵必受
　其咎意合志同自外相從見吾伯公
　　無註
升
　三狸捕䑕遮遏前後死於壊城不得
　脫走
　　無註
困
狼虎争彊禮義不行兼吞其國齊晉
　無主
　　齊桓晉文假仁義以尊周室自桓
　　文之後天下失覇則諸侯無主愈
　　僣亂矣
井
　五嶽四瀆合潤為徳行不失理民頼
　息福
　　無註
革
　六月種⬤嵗晚無雨秋不宿酒神失
　其所先困後通與福相逢
　　無註
鼎
騋牝龍身日取三千南上蒼梧與福
　爲婚道里夷易身安無患
　　詩定之方中騋牝三千此言衛文
　　公所畜之馬七尺而牝者亦巳至
　　於三千之衆矣
震
　出入休居安止相憂上室之權虎爲
　季殘
　　㝎公五年季平子卒陽虎私怒囚
　　季桓子與盟乃捨之八年陽虎欲
　　盡殺三桓適而更立其所善庶子
　　以代之載季桓子將殺之桓子詐
　　而得脫三桓共攻陽虎九年陽虎
　　奔齊巳而奔晉
艮
南山昊天刺政⬤身疾病毋辜背憎
　爲仇
　　詩小雅節南山云節彼南山又曰
　　不弔昊天又曰昊天不平此詩家
　　父所作刺周王用尹氏為太師秉
　　國之均不能毗輔天子用威虐政
　　以召禍亂民所憎惡甚於仇讎也
漸
　蒼耳東從道頓跂踦日辰不良病為
　祟禍
　　蒼耳馬也遯之小過曰⬤騅與蒼
　　蒼即蒼耳也
歸妹
　兄征東燕弟伐遼西大剋勝還封君
　河間
　　無註
豐
　播輸折輻馬不得行竪牛之䜛賊其
　父兄布裘不傷終身無殘
　　輸當作轔春秋成公十六年魯穆
　　子去叔孫氏奔齊及庚宗遇婦人
　　宿焉生子曰牛後復歸魯立爲卿
　　使牛爲竪有寵長使爲政牛不食
　　叔孫叔孫遂餒而卒
旅
　駕之南海晨夜不止君子勞疲僕使
　燋苦
　　無註
巽
　怨虱燒⬤忿怒生禍偏心作難意如
　為亂
　　按左傳意如魯大夫季平子名昭
　　公二十五年伐季氏孟孫叔孫遂
　　伐公徒公遜於齊次於陽州
兊
張狂妄行⬤食盗粮狗吠非主嚙傷
我足
　　無註
渙
　警蹕戒道先驅除害王后親桑以率
　群㓛安我祖宗
　　周禮宫正掌⬤之事蹕以禁行者
　　也古者使世婦⬤于公桑⬤室奉
　　繭以示于君繅以為黼黻文章而
　　服以祀先王先公
節
　門户乏食困無誰告對門不通莫所
　歸急種蔵五榖一花百葉
　　無註
中孚
　⬤蔽復貌危者得安郷善無患商人
　有息利來入門
　　無註
小過
　壘壘壘壘如其之室一身十子古公
　治邑
　　古公周太王之本號修后稷公劉
　　之業積徳行義國人皆戴之熏鬻
　　之難去⬤邑于岐山之下⬤人曰
　　仁人也不可失也扶老携㓜歸者
　　如市
旣濟
　三嫗治民不勝其任兩馬争車壞敗
　室家
　　無註
未濟
　蔽鏡無光不見文章少女不市弃其
　郤王
　　無註
易林卷第九
⬤(乾上/艮下)遯
　三塗五岳陽城太室神明所保獨無
　兵革
　　三塗山名在河南伊闕縣五岳㤗
　　山爲東岳衡山爲南岳嵩山爲中
　　岳華山爲西岳⬤山爲北岳陽城
　　山谷名在嵩山下太室山名
之乾
　軟弱無輔不能自理意在外野心懷
勞苦雖憂無殆
　　無註
坤
　周成之隆刑措無凶太宰讃右君子
　作仁
　　史記周成康之際天下太平刑措
　　四十餘年不用太宰周公也
屯
　穴有⬤烏坎生蝦蟇⬤出萬里不可
得捕
　　無註
蒙
　俱爲天民雲過吾西伯氏嫉妬與我
　無恩
　　無註
需
　三首六目政多煩惑臯陶瘖聾亂不
　可從
　　未詳
訟
　徳積不輕辝王釣耕三媒不巳大福
來成
　　吕氏奏秋太公釣于滋泉孟子曰
　　伊尹耕於有莘之野三媒即三聘
師
　堅固相親曰篤無患六體不易執以
　安全雨師駕西濡我轂輪張伯李季
　各坐⬤門
　　無註
比
　方内不行輻摧輪傷馬楚踶甚受子
　閔時
　　無註
小畜
　畜牝無駒飬雞不雛群羊三歳不生
　两頭
　　未詳
履
　老耄罷極無取中直懸輿致仕得歸
　郷里
　　漢薛廣徳乞骸骨懸安車以致仕
㤗
　縮緒亂絲手與爲哭越畒逐兎斷其
　禪⬤
　　無註
否
　海老水乾魚鼈盡索藁落無潤獨有
　沙石
　　無註
同人
　入市求鹿不見頭足終日至夜竟無
　所得
　　無註
大有
　築門壅户虎卧當道驚我驊騮不利
　出處
　　無註
謙
　陶朱白圭善賈息資公子王孫冨貴
　不貧
　　陶朱即范蠡遊江湖變姓名⬤陶
　　朱公白珪名丹周人史言能薄飲
　　食忍⬤欲二人善賈貨生息資財
　　以致巨冨
豫
　王良善御伯樂知馬周旋歩驟行中
　規矩止息有節延命壽考
　　王良古之善御者伯樂古之善相
　　馬者
隨
　尭問伊舜聖徳増益使民不懼安無
　悚⬤
　　無註
蠱
　昭公失常季氏悖狂遜齊處鄆䘮其
　寵身
　　春秋昭公二十五年九月戊戌伐
　　季氏叔孫氏孟氏救之三家反攻
　　公己亥公孫于齊次于陽州二十
　　六年三月公至自齊居于鄆三十
　　二年薨于乾侯
臨
　昬暮不行候待旦明從住止後未得
　相從
　　無註
觀
　安上宜官一日九遷升擢超等牧養
　常山
　　漢田千秋一日九遷其官牧飬常
　　山未詳
噬嗑
　去惡就凶東西多訟行者无功
　　無註
賁
老馬垂耳不見百里君子弗恃商人
莫取無與爲市
　　無註
剥
　蝸螺生子深目黒醜似⬤其毋雖或
相就衆人莫取
　　無註
復
　百足俱行相輔爲強三聖翼事不見
　寵光
　　三聖堯舜禹也
无妄
　容民畜衆履徳有信大人受福童蒙
　憂惑利無所得
　　無註
大畜
　左跌右僵前躓觸桑其指據石傷其
　弟兄老⬤不作家無織帛貴貨賤身
　乆留連客
　　無註
頥
昬人宜明賣食老昌國祚東表號稱
　太公
　　太公甞屠於朝歌後遇文王立爲
　　師尚父封國於東齊
大過
　弊笱在梁魴逸不禁漁父勞苦蔵空
　乾口
　　弊壞笱⬤詩人以弊笱不能制大
　　魚魴鰥大魚也
坎
盛中後跌衰老復掇盈滿減毀疾羸
　肥腯鄭昭失國重耳與立
　春秋魯桓公十七年鄭髙渠彌弑
　　昭公而立公子亹又僖公二十四
　　年晋文公入國使殺懷公于髙梁
　　遂立而覇諸侯
离
　折亡破甕使我困貧與母生分别離
異門
　　無註
咸
　野有積⬤穡人駕取不逢虎狼暮歸
　其宇
　　無註
⬤
　襁褓孩呱冠帶成家出門如賔父母
　何憂
　　無註
大壯
　陳力就列官職並廢手不勝盆失其
寵門
　　無註
⬤
積雪大寒萬物不生隂制庶士時本
冬貧
　　無註
明夷
龍⬤時門失理傷賢内畔生賊自爲
　心疾
　　春秋昭公十九年鄭大水龍⬤于
　時門之外洧淵國人請爲禜焉子
　　産弗許曰我⬤龍不我覿也龍⬤
　我獨何覿焉禳之則彼室也吾無
　　求於龍龍亦無求於我乃止
家人
狗畏狼虎依人爲輔三夫執㦸伏不
敢趨身安无咎
　　無註
睽
南山髙罡回隤難登道里遼逺行者
無功憂不成凶惡亦消去
　　罡音岡隤音頽
蹇
　逢時陽遂冨且尊貴
　　無註
解
　求我所欲得其利福終身不辱盈盛
　之門髙屋先覆君失⬤國
　　無註
損
安坐至暮禍災不到利詰姧妖罪人
弗赦
　　無註
益
　膠車駕東與雨相逢五楘解墮頓輈
　獨宿憂爲身禍
　詩云五楘梁輈註云五五束也楘
　　歴録然文章之貌以皮革五處束
　　之其文章歴録然也輈車轅也
夫
　擇日髙飛遂至東齊見孔聖師使我
　和諧
　　無註
姤
陳嬀敬仲兆興齊姜乃適營丘八世
大昌
　　按春秋傳陳嬀姓敬仲即陳公子
　　完魯莊公二十二年奔齊使爲工
　　正⬤懿氏卜妻敬仲曰有嬀之後
　　將育于姜八世之後莫之與京姜
　　齊姓營丘齊所封之地
萃
缺埒無墠難從東西毀破我盆泛棄
　酒食
　　埒音劣墠音善
升
　中夜狗吠盗在廬外神光祐助消散
　解去
　　無註
困
　雷車不藏隠隠西行霖雨三旬流爲
　河江使國憂凶
　　無註
井
老河虚空舊井無魚利得不饒避患
東鄰禍入我門使我悔存
　　無註
革
　福徳之士懽恱日喜夷吾相國三歸
　爲臣賞流子孫
　　夷吾齊相管仲也三歸䑓名婦人
　　謂嫁曰歸一娶九女而俻三姓
鼎
　清人髙子乆屯外野逍遥不歸思我
　⬤母
　　髙子髙克也詩云清人在彭駟介
　　旁旁註云鄭文公惡髙克使將清
　　邑之兵禦狄于河上乆而不召師
　　散而歸髙克奔陳鄭人爲之作此
　　詩也
震
　騘　黒⬤東歸髙郷白虎推輪倉龍
　把衡朱雀道引虚烏載遊逐扣天門
　入見眞君馬安人全
　　　音⬤⬤音宗
歸妹
　小陬之市利不足喜二丗積仁蒙其
　祖先匪躬之言狂悖爲患
　　無註
漸
　端坐生患憂來入門使我不安
　　無註
艮
　路多枳⬤歩刺我足不利旅客爲心
　作毒
　　無註
豐
登髙望時見樂無憂求利南國與寳
　相得
　　無註
旅
　䟽足息肩有所忌難金城鐡郭以銅
　爲⬤蕃屏自衛安上無患
　　漢⬤中金城千里天府之國也
巽
　江有沲泥思附君子伯仲受歸不我
　肯頋姪娣悔恨
　　泥當作汜詩云江有沲之子歸不
　　我過不我過其嘯也歌又云江有
　　汜不我以不我以其後也悔按詩
　　傳水决復入爲汜今江陵漢陽安
　　復之間盖多有之沱江之别者之
　　子媵妾指嫡妻而言也婦人謂嫁
　　曰歸我媵自我也能左右之曰以
　　謂挾巳而偕行也是時汜水之旁
　　媵有待年於國而嫡不與之偕行者
　　其後嫡⬤后妃夫人之化乃能自
　　悔而迎之故媵見江水之有汜而
　　因以起興言江猶有汜而之子之
　　歸乃不我以雖不我以然其後亦
　　悔矣
兊
　牙孽生逹陽倡於外左手執籥公言
　⬤爵
　　詩云左手執籥右手秉翟赫如渥
　　赭公言錫爵按詩傳籥如⬤而六
　　孔或三孔翟雉羽也執籥秉翟者
　　文舞也公言⬤爵即儀禮燕飲而
　　獻工之禮也
渙
雲夢⬤囿萬物蕃熾犀⬤瑇瑁荆人
　以冨
　荆州有澤藪曰雲夢方八九百里
節
　渠戎萬里晝夜愁苦橐甲戎服雖荷
　不賊鷹鸇之殘害不能傷
　　無註
中孚
　鎡基逢時稷契臯陶貞良願得微子
　解囚市空無虎謾誕妄語
　　孟子曰雖有鎡基不如待時書舜
　　典稷播百谷契敷五教臯陶明刑
　　微子紂庶兄也
小過
　⬤騅與蒼南賈太行逢駮猛虎爲所
　吞殤葬於渭陽一本有又害不傷
　　無註
旣濟
　出門東行日利時良歩⬤與駟經歴
　宗⬤暮宿北燕與樂相逢
　　無註
未濟
　酒爲懽伯除憂未樂福善入門與君
　相索使我有得
　　無註
⬤(震上/乾下)大壯
　左有噬羆右有嚙虎前觸鐡矛後躓
　強弩無可抵者
　　無註
之乾
　金齒䥫牙壽考宜家年嵗有儲貪利
者得離其咎憂
　　無註
坤
　家給人足頌聲並作四夷賔服干戈
囊閣
　　書明王慎徳四夷咸賔史記武王
　勝殷包藏弓矢戢弭干戈以示弗
　　用也
屯
　獼猴冠帶盗載非位衆犬嘈吠狂走
　厥足
　　無註
蒙
　心患其身不念安存忠臣孝子爲國
　除患
　　無註
師
鹿下西山欲歸其群逢羿鋒箭無於
　矢端
　　羿古之善射者
訟
東行西窮南北無功張伯賣鹿從者
　失羊
　　無註
需
　君不明徳臣亂爲惑丞相命馬胡亥
　失所
　　按秦紀趙髙欲爲亂恐群臣不從
　　乃先設驗以鹿獻於二世曰馬也
　　二世⬤曰丞相誤邪謂鹿爲馬問
　　左右或黙或語髙隂中諸言鹿者
　　用法繩之後群臣皆畏髙此言人
　　君之徳不明爲姦臣之所惑亂胡
　　亥之於趙髙是也
比
　明夷兆⬤三日爲灾以䜛後歸名曰
　竪牛剥亂叔孫餧卒虚丘
　　餧當作餒春秋成公十六年魯穆
　　子去叔孫氏奔齊及庚宗遇婦人
　　宿焉生子曰牛復歸魯立爲卿使
　　牛爲竪有寵長使爲政牛不食叔
　　孫遂餒而卒
小畜
　秦失嘉居河伯爲怪還其御璧神怒
　　不祐織組無文焼香弗芬
　　按秦紀使者從⬤東夜過華隂平
　　舒道有人持璧遮使者曰爲吾遺
　　滈池君今年祖龍死使者問其故
　　因忽不見置其璧去使者奉璧具
　　　以聞始皇使御府視璧乃二十八
　　年渡江所沉之璧也此言始皇將
　　終江神以璧遺滈池之神以相告
履
　徳至之君禍不過鄰使我世存身無
　患災
　　無註
㤗
　衆惡之堂相聚爲殃出毒良人使道
　不通
　　無註
否
　三癡六狂欲之平郷迷惑失道不知
　昬明
　　無註
同人
老弱無子不能自理郭氏雖憂終不
　離咎管子治國侯伯之服乗輿八百
尊祀祖徳
　　管子即管仲相桓公覇諸侯
大有
褒后生虵經老皆微追跌衰光酒滅
黄離
　　褒后即褒姒⬤夏后氏衰有二龍
　　降于庭卜藏其漦自夏商莫敢發
　　周人發之漦化爲玄黿後宫童女
　　遭之而孕無夫而生子懼而弃於
　　路人哀其夜號而収養之逸於褒
　褒人有罪進是女於周幽王寵之
　號曰褒姒索隠曰玄黿蜤蜴也褒
　后之生盖出于此
謙
騘　黒⬤東歸髙郷白虎推輪蒼龍
把衡逐至夷傷不離咎殃
　　　音⬤⬤音宗
豫
　信譎龍且塞水上流半渉決囊楚師
　覆凶
　　按史韓信攻齊項羽遣龍且救之
　　夾濰水而陳信令萬餘人囊沙壅
　　水上流引軍半渡擊之佯不勝走
　　還龍且追信信急遣人决壅水大
　　至且軍大半不得渡信急擊殺且
隨
　有莘季女爲王妃后貴夫壽子毋字
　四海
　　按本紀鯀取有莘氏女謂之女志
　　是生髙宻宋⬤云髙宻禹所封之
　國也
蠱
徳被八表蠻夷率服蝥賊不作道無
　苛慝
　　無註
臨
　載日精光驂駕六龍禄命徹天封爲
　燕王
　　未詳
觀
　纓急縮頸行不得前五石示⬤襄霸
　弗成
　　春秋僖公十六年正月戊辰殞石
　　于宋五註云石者隂徳之專也宋
　　襄欲行覇事卒以五年見執如五
　　石之數也
噬嗑
　蛇失其公載麻當䘮哀悲哭泣送死
　離郷
　　無註
賁
　囬隤不安兵革爲患掠我妻子客属
飢寒
　　無註
剥
乗風雨橋與鳥飛俱一舉千里見吾
愛母
　　無註
復
雷霆所擊誅者五逆磨滅無迹有懼
方息
　　無註
无妄
　張氏揖酒請謁左右王叔枯槁獨不
蒙所
　　無註
大畜
　坐爭立訟紛紛匈匈卒成禍亂災及
家公
　　無註
頥
　霜降閉户蟄蟲隠處不見日月與死
　爲伍
　　無註
大過
　䑕聚生怪爲我患悔道絶不通商旅
　失意
　　無註
坎
　寒暑不當⬤度失常一前一後年⬤
　鮮有
　　無註
离
　築室水上危於一齒丑寅不徙辰卯
有咎
　　無註
咸
畜雞飬狗長息有儲耕田得黍王毋
喜舞
　　無註
⬤
東壁餘光數闇不明主毋嫉妬亂我
業事
　東壁星名
遯
剛柔相傷火爛銷金鵰鷹制兎伐楚
有功
　　未詳
⬤
　鄭國䜛多數⬤楚憂商人愁苦民困
　無⬤一本云三豕俱走闘於虎口白
　豕不勝死於坎下
　　春秋魯僖公元年楚伐鄭三年楚
　　又伐鄭盖鄭當⬤楚之間無歳而
　　不⬤兵也
明夷
　弓矢其張把彈弦折丸發不至道過
害患
　　無註
家人
舉觴飲酒未得至口側弁醉酗㧞劒
　相怒武侯作悔
　　詩賔之⬤筵衛武公飲酒悔過而
　　作其詩云側弁之俄
睽　原本空文
蹇
　穿空相宜利倍我北循邪詭道逃不
　可得南北望邑遂歸入室
　　無註
解
壽如松喬與日月俱常安康樂不離
　禍憂
　　赤松王喬皆古仙人名
損
　出門望東伯仲不來疾病爲患使母
憂歎
　　無註
益
大姒之孫周文九子咸遂受成寵貴
　冨有
　詩曰太姒嗣徽音大姒攵王之妃
　武王之母也春秋傳曰武王同母
　　弟八人并武王爲九也大姒教誨
　　諸子自少及長未甞見邪僻之事
　　及其長文王⬤而教之卒成武王
　　周公之徳故云咸遂受成寵貴冨
　　有也
夬
桃李華實累累日息長大成熟甘羙
　可食爲我利福
　　無註
姤
昬禮不明男女失常行露反言出争
我訟
　　詩厭浥行露豈不夙夜謂行多露
　　又誰謂女無家何以速我訟註云
　　南國之人遵召伯之教服文王之
　　化有以革其前日滛亂之俗故託
　　以行多露而畏其沾濡也
萃
　空穿漏弊破桴殘缺隂弗能完瓦碎
　不全
　　無註
升
數窮廓落困於歴室往登玉堂與尭
侑食
　　按史舜微時耕於歴山堯舉而任
　　之加諸上位
困
　道濕爲坑輪䧟躓僵南國作諱使我
　多畏
　　無註
井
　鰥寡⬤獨福禄苦薄入室無妻武子
　哀悲
　　按春秋魯襄公二十五年崔武子
　　欲娶棠姜筮之其繇曰入其宫不
　　見其妻凶
革
舉⬤覆目不見日月衣衾杖机就其
夜室
　按史記越伐呉呉三戰三北夫差
　　上姑蘇亦請成於越范蠡不可夫
　差曰吾無以見子胥爲幎冐乃死
鼎
長尾踒虵畫地爲河深不可渉絶無
　以北惆然憤息
　　無註
震
　日風文翰大舉就温昧過我邑羿無
　所得
　　詩晨風篇云鴥彼晨風鬱彼北林
　　晨風鸇也羿后羿古之善射者
艮
　出入節時南北無憂行者亟至在外
　歸來
　　無註
漸
　陽氏狂惑季孫亂憒陪臣執政平子
　拘折我心不快
　　陽氏即陽虎季氏之家臣專政季
　　孫即季孫氏魯大夫陪臣家臣謂
　　陽虎也平子季孫意如也
歸妹
　五烏六鴟相對蹲跂禮譲不興虞芮
　争訟
　　虞芮二國名相與争田不决乃如
　　周入界耕者皆讓畔民俗皆讓長
　　二人慚之乃不見西伯而還感而
　　相謂曰我䓁小人不可以履君子
　　之庭於是俱讓其田不取
豐
　頋念所生隔在東平遭離滿沸河川
　决潰幸得無恙復歸相室
　　無註
旅
　追獵東走兎逃我後吾銳不利獨空
　無有
　　無註
巽
　犬吠非主上下膠擾敵人襲戰閔王
　逃走
　　史記燕昭王伐齊戰于濟西齊師
　　大敗閔王出走
兊
　嵩髙岱宗峻直且神觸石膚寸千里
　蒙恩
　　白虎通云嵩髙山者中央之岳獨
　　加髙字者何中央居四方之中而
　　髙故曰嵩髙五經通義王者受命
　　易姓報功告成必於岱宗也
渙
陳魚觀社佷荒踰矩爲民開緒亡其
　祖考
　　春秋隠公五年公將如棠觀魚臧
　　僖伯諫曰不⬤不物謂之亂政亂
　　政並行所以敗也公曰吾將畧地
　　焉遂徃陳魚而觀之莊公二十三
　　年公如齊觀社非禮也曹劌諫曰
　　不可夫禮所以整民也君舉必書
　　書而不法後嗣何觀
節
　四壁無户三歩一止東西南北利不
　可得
　　無註
中孚
　求君衣裳情不可當觸諱西行爲伯
　生殃君之上歡得其安存
　　按春秋蔡昭侯爲兩佩裘以如楚
　　獻一裘一佩於昭王自服其一子
　　常欲之弗與三年止之蔡人聞之
　　固請而獻佩于子常遂歸蔡侯
小過
　春鴻飛東以馬⬤金利可得深
　　⬤音茂
旣濟
　禾生蟲蠹還自尅賊使我無得
　　無註
未濟
　桀亂無道民散不聚倍室棄家逃遁
　出走
　　史記夏桀爲傾宫瑶䑓殫百姓之
　　財湯伐之放於南巢
⬤(坤下/离上)⬤
銷鋒鑄耜休牛放馬甲兵解散夫婦
　相保
　無註
之乾
　一衣三冠無所加元衣服不來爲我
　災患
　　無註
坤
　百足俱行相輔爲強三聖翼事王室
　寵光
　　三聖堯舜禹也
屯
　魚蛇之怪大人憂懼梁君好城失其
　安居
　　春秋梁伯好土功亟城而弗處
蒙
　少無強輔長不見毋勞心逺思自傷
　憂苦
　　無註
需
　前渉溽暑解不可取離河三里敗我
　利市老牛病馬去之何悔
　　無註
訟
　君明有徳登天大禄布政施惠以感
　恩福中子南遊翶翔未復
　　無註
師
　嘵然唯諾敬上尊客執恭除患禦侮
　致福
　　無註
比
　⬤稷禾稻垂秀方造中旱不雨傷風
病藳
　　無註
小畜
　三羸六罷不能越跪東賈失馬往反
勞苦
　　無註
履
　⬤立相望引衣欲莊隂雲蔽日⬤雨
　所集降我歡惠使道不通
　　無註
㤗
　髙脚疾歩受肩善趨日走千里賈市
　有得
　　無註
否
　北風寒涼雨雪益氷憂思不樂哀悲
　傷心
　　詩云北風其涼雨雪其雱言北風
　　雨雪以比國家危亂將至而氣⬤
　　愁慘也
同人
　貞鳥鳴鳩執一無尤寢門治理君子
　恱喜
　　無註
大有
蓼蕭露瀼君子龍光鳴鸞雍和福禄
　來同
　　詩蓼蕭篇云蓼彼蕭斯零露瀼瀼
　　既見君子爲龍爲光又云和鸞雝
　　雝萬福攸同言諸侯朝于天子天
　　子與之燕以示⬤惠而作也
謙
　南行求福與喜相得封受上賞鼎足
輔國
　　無註
豫
　桑華腐蠧衣弊如絡女功不成絲布
　爲玉
　　無註
隨
　左服易右王良心懽嘉利從已
　　詩大叔于田篇云两服上襄註衡
　　下夾轅两馬曰服王良古之善馭
　者
蠱
壽考不忘駕騂東行之適陳宋南賈
楚荆得利息長旅自多罷畏晝喜夜
　　無註
臨
　羔羊皮弁君子朝服輔政扶徳以合
　萬福
　　詩羔羊之皮素絲五紽羔羊之革
　　素絲五緎言南國化文王之徳在
　　位皆節儉正直故詩人羙其衣服
　　有常也
觀
　鸇鳩徙巢西至平州遭逢雷電破我
葦廬室家飢寒思吾故初
　　無註
噬嗑
　大尾小頭重不可摇上弱下強隂制
　其雄
　　無註
賁
　䟽足息肩有所忌難金城銅郭以鐡
　爲⬤蕃屏自衛安止無患
　　漢⬤中金城千里天府之國也
剥
　天命玄鳥下生大商造定四表享國
　乆長
　　詩商頌玄鳥篇云天命玄鳥降而
　　生商古帝命武湯正域彼四方
復
賊鈠重數政爲民賊杼軸空虚家去
其室
　　賊鈠當作賦歛詩小東大東杼柚
　其空杼持緯者也柚受經者也
无妄
隂陽隔塞許嫁不荅宛丘新䑓悔往
歎息
　詩宛丘篇云子之湯兮宛丘之上
　　兮洵有情兮而無望兮又新䑓篇
　　云新䑓有泚河水瀰瀰燕婉之求
　　籧篨不鮮此皆言滛荒昬亂而作
大畜
　頋望登虗意常欲逃賈辛醜惡妻不
　安夫
　　春秋魯昭公二十八年魏獻子謂
　　賈辛曰昔賈大夫惡娶妻而羙三
　　年不言不⬤
坎
　懸懸南海去家萬里飛兎騕⬤一日
　見母除我憂悔
　　無註
大過
　信敏恭謙敬⬤尊神五岳四瀆尅猒
　帝心受福冝年
　　無註
頥
　踧行⬤視有所畏避蔽目伏蔵以夜
　爲利
　　無註
离
　雖汙不辱因何洗足童子褰衣五年
　平復
　　未詳
咸
　宫城立見衣就⬤裙恭謙自衛終無
　禍⬤
　　無註
⬤
　弊笱在梁不能得魚望貧千里所至
　空虚
　　詩敝笱在梁敝壞笱⬤也言以敝
　　笱不能制大魚焉
遯
　千里騂駒爲王服車嘉其驪榮君子
　有成
　　無註
大壯
　鼎足承徳嘉謀生福爲王開庭得心
　所欲
　　無註
明夷
　右手無合獨折左指禹湯失佐事功
弗立
　　禹夏禹湯成湯也
家人
憂凶憎累患近不觧心意西東事無
成功
　　無註
睽
東行食榆困於枯株失妻無家志窮
　爲憂
　　無註
蹇
　五經六紀仁道所在正月繁霜獨不
　離咎
　　五經五常六紀六徳詩正月䌓霜
觧
　⬤緩不前慆怠失便二至之戎家無
　禍凶刻木⬤形聞言不信
　　無註
損
仁愛篤厚不以所忿害其所子從我
舊都日益冨有
　　無註
益
　缺破不成胎⬤未生弗見兆形
　　無註
夬
　摧角不傷雖折復長秉徳無騫老頼
　榮光
　　無註
姤
乗桴渡海免脫厄中雖困无咎
　　桴筏也語云乗桴浮于海
萃
孔鸞鴛鶵鵁鵝鵜鶘翶翔紫淵嘉木
　之圃君子以娯
　　無註
升
　衆來得願甘露温潤樂易君子不逢
　禍亂
　　甘露仁澤也太平之世則降
困
東⬤墮落千里獨宿髙岸爲谷陽失
　其室
　　無註
井
　八才旣登以成善功厖降庭堅國無
憂凶
　　髙陽氏才子八人厖降庭堅其二
　子也
震
　白鳥衘餌鳴呼其子施报張翅來從
其母
　　無註
艮
　學靈三年聖且明神先見善祥嘉吉
　福慶餌⬤知來告我无咎
　　無註
革
　邯鄲反言父兄生患竟渉憂恨卒死
　不還
　　渉即陳渉渉甞令陳人武臣徇趙
　　地武臣到邯鄲自立爲趙渉怒捕
　繫武臣家室後因柱國之諫遂立
　武臣爲趙王武臣終於背渉竟死
　　於莊賈之難出陳渉傳
鼎
　五銳䥫頥倉庫空虗賈市無盈與利
爲⬤
　按韻註鍾口两旁曰銑又云銑金
　　之澤者鐡頥未詳銳當作銑
漸
　雲孽烝起失其道理傷害年榖神君
　之精
　　無註
歸妹
　春耕有息秋入利福獻⬤大⬤以樂
　成功
　　⬤風詩云三之日于耜四之日舉
　　趾又曰九月築⬤圃十月納禾稼
　　四章曰言⬤其豵獻豜于公註云
　　豵一歲豕豜三歲豕也
豐
羸豕躑躅虎入都邑遮遏左右國門
　敕至一作敕急
　　無註
旅
　東行西維南北善迷逐旅失群亡我
　⬤衣
　　無註
巽
　居室之倫夫婦和親小人乗車石果
　失豢
　　石當作碩易剥之上九碩果不食
　　君子得輿
兊
東方孟春乗冰戴盆懼危不安終身
　所歡
　　無註
渙
　風吹塵起十里無所南國年傷不可
　安處
　　無註
節
　重載傷車婦失無夫三十不室獨坐
　空廬
　　無註
中孚
　販牛羸馬與利爲市不我嘉喜
　　無註
小過
　日出阜東山蔽其明章父薦屨箕子
佯狂
　　父當作甫章甫禮冠屨履也商紂
　　無道箕子佯狂而爲奴
旣濟
　出入門所與道䦕道⬤梁之信不失
　日中少季渡江來歸其⬤疾病危亡
　春秋魯襄公二十三年齊侯襲莒
　　⬤殖華還遇莒子於蒲侯氏莒子
　　重賂之請盟華周對曰昬而受命
　　日未中而弃之何以事君莒子遂
　⬤⬤梁即⬤殖也
未濟
　邑兵衛師如轉蓬時居之危凶
　　無註
⬤(离下/坤上)明夷
他山之儲與璆爲⬤來攻吾城傷我
肌膚邦家騷憂
　　無註
之乾
踐履寒冰十歩九㝷雖有苦痛不爲
憂病
　　無註
坤
　太公辟紂七十隠處卒遭聖文爲王
　室輔
　　⬤太公隠居屠釣後遇文王以興
　　周室
屯
　日月之塗所行必到無有患悔
　　無註
蒙
　諷徳頌功羙周盛隆旦輔成周光濟
沖人
　詩雅頌周公所作旦周公名相成
　　王沖人成王也書云惟予沖人弗
　　及知
需
童女無室未有配合空坐獨宿
　　無註
訟
　穿鼻繫株爲虎所拘王母祝祠禍不
　成災遂然脫來
　　無註
師
　黄帝神明八子聖聦佚受大福天下
　平康
　　黄帝軒轅氏至髙陽氏有才子八
　　八天下謂之八愷
比
　深谷爲陵衰者復興亂傾之國民得
　安息中婦病困遂人⬤室
　　人當作入
小畜
　道逺遼絶路宿多悔頑囂相聚生我
　畏惡
　　無註
履
　旦⬤菽豆暮成藿羹心之所樂志快
　心懽
　　無註
泰
　切切之患凶憂不存虎不敢齚利當
　我身
　　無註
否
　王伯逺宿長婦在室異⬤恃食所求
　不得
　無註
同人
寒燠失時陽旱爲災雖耗無憂
　　無註
大有
　雖窮復通履危不凶保其明功
　　無註
謙
　狼虎所宅不可以居爲我患憂
　　無註
豫
　文文墨墨憂禍相雜南北失志東西
　不得
　　無註
臨
　爭訟不巳更相談訽張季弱日⬤⬤
　北走
　　訽音詬
觀
徳積逢時冝其羙才相明輔聖拜受
　福休長女不嫁後爲大悔
　　無註
噬嗑
　江水沲汜思附君子伯仲爰歸不我
肯頋姪娣恨悔
　　姪音迭詩云江有沲之子歸不我
　　過不我過其嘯也歌又云江有汜
　　之子歸不我以不我以其後也悔
　　按詩傳水决復入爲汜今江陵漢
　　陽安復之間盖多有之沱江之别
　　者之子媵妾指嫡妻而言也婦人
　　謂嫁曰歸我媵自我也能左右之
　　曰以謂挾已而偕行也是時汜水
　　之旁媵有待年於國而嫡不與之偕
　　行者其後嫡⬤后妃夫人之化乃
　　能自悔而迎之故媵見江水之有
　　汜而因以起興言江猶有汜而之
　　子之歸乃不我以雖不我以然其
　　後也亦悔矣
賁
　光禮春成陳寳雞鳴陽明失道不能
　自守消亡爲咎
　　按秦紀索隠註曰漢書郊祀志云
　　文公⬤若石云于陳倉北坂城祠
　　之其神來若雄雉其聲殷殷云野
　　鷄夜鳴以牢祠之號曰陳寳又臣
　　瓉云陳倉縣有寳夫人祠歳與葉
　　君神㑹⬤于此者也
剥
　驚虎無患虞爲我言頼得以安
　　無註
復
僞言妄語轉相詿誤不知狼處
　無註
无妄
履悖自敵凶憂來到痛不能⬤
　　無註
大畜
牽尾不前逆理失臣惠朔以奔
　　春秋左右公子立黔牟衛朔奔齊
頥
　三狸⬤䑕遮遏前後死於環城不得
脫走
　　無註
大過
　言⬤未卒憂來⬤卒身墨丹索檻囚
　裝束
　　無註
坎
隂積不已雲作滛雨傷害平陸民無
室屋
　　無註
离
　山林麓藪非人所處鳥獸無禮使我
　心苦
　　無註
咸
　新作⬤陵踰蹈難登三駒推車跌頓
傷頥
　　無註
⬤
　魂微惙惙行纊聴絶曠然大通復更
　生活
　　無註
遯
欒子作殃伯氏誅傷州犂奔荆去其
邑郷
　春秋成公十五年冬十月晉三郤
　　害伯宗譛而殺之及欒弗忌伯州
　　犂奔楚
大壯
　髙明大彤造惡作凶無所能成還自
滅身
　　髙明大彤作驕胡犬形義通
⬤
陳辝逹城使安不傾増榮益譽以成
功名
　　無註
家人
　三⬤無⬤家無積莠使鳩求婦頑不
我許
　　無註
睽
愼禍重病顔子爲友乃能安存牢户
　繫羊乃能受慶
　　顔子即顔淵
蹇
　鹿得羙草鳴呼其友九族和穆不憂
　飢乏
　　詩鹿鳴篇云⬤⬤鹿鳴食野之苹
　　我有嘉賔鼓瑟吹笙
觧
　亡玉失鹿不知所伏利以避危全我
　生福甘雨時降年嵗有得
　　無註
損
　逢時得當身受福慶
　　無註
益
　鵠思其雄欲隨鳯東順理羽翼出次
　須日中留北邑復反其室
　　無註
夬
環堵⬤鋤升升属口貧賤所處心寒
昨苦
　　無註
姤
　⬤獨特處莫依爲輔心勞志苦
　　無註
困
　絶而復通雖逹不窮終得其願⬤姜
　相從
　　無註
井
陽并悖狂㧞劒自傷爲身坐殃
　　并當作氏陽氏即陽虎也
革
　方圎不同剛柔異郷掘井得石勞而
無功
　　無註
鼎
乗風雨㑹與飛鳥俱動舉千里見我
　愛母
　　無註
震
　三塗五岳陽城太室神明所扶獨無
　兵革
　　三塗山名在河南伊闕縣陽城山
　　谷名在嵩山下太室山名
艮
鴞鴟取婦深目⬤身折腰不媚與伯
相背
　　無註
萃
稷爲尭使西見王母拜請百福賜我
　喜子長樂冨有
　　稷后稷王母古神仙也
升
鳴條之郊北奔犬胡左祍爲長國號
　匈奴王君旄頭立尊單于
　　樂彦括地譜云夏桀無道湯放之
　　鳴條三年而死其子葷粥妻桀之
　　衆妾避居北野隨畜移徙中國謂
　　之匈奴單于者廣大之貌尊稱之
漸
轉行⬤⬤行近不逺旦夕入門與君
⬤言
　　無註
歸妹
　求利難國逃去我北復歸其城不爲
吾賊
　　無註
豐
　日月之途所行必到無凶無咎安寧
　不殆
　　無註
旅
管仲遇桓得其願歡膠目啓牢振冠
　無憂⬤戯不止空言妄行
　　鮑叔舉管仲於齊桓公任以為相
　　膠目啓牢未詳
巽
出入蹈踐動順天時俯仰有莭禍灾
　不來
　無註
兊
内崩傷中上亂無恒雖有羙粟我不
　得食
　　無註
渙
　逐禍除患道徳神仙遏惡萬里福常
　在前身樂以安
　　無註
節
　牛驚馬走上下渾擾鼔音不絶頃公
奔敗
　春秋魯成公二年衛孫桓子魯臧
　宣叔晉郤克與齊頃公戰晉人援
　桴而皷馬逸不能止師從之頃公
　敗績
中孚
　西上九阪往來留連止湏時日虚與
有得
　　無註
小過
　虎怒捕羊猬不能攘
　　無註
旣濟
　踊泉滈滈南流不絶卒爲江海壞敗
　邑里家無所處將帥襲戰⬤其醜虜
　　無註
未濟
　桃弓葦㦸除殘去惡敵人執服
　　無註
易林卷第九
易林卷第十
⬤(离下/巽上)家人
　天命赤烏與兵徼期征伐無道誅其
　君傲居止何憂
　　史武王渡河有火自上復于下至
　　于王屋流為烏其色赤故武王伐
　　紂以應赤烏之祥
之乾
　千歳槐根身多斧瘢傷癕⬤理枝葉
　不出
　　無註
坤
　喭喭諤諤虎豹相齚懼畏悚息終無
　難惡
　　無註
屯
　娶於姜吕駕迎新婦少齊在門夫子
　懽喜
　　按春秋昭公二年夏四月韓須如
　　齊逆女齊陳無宇送女⬤少姜少
　　姜有寵於晉侯晉侯謂之少齊姜
　　齊姓
⬤
　膏壤肥澤民人孔樂冝利居止長安
　冨有
　　無註
需
　生有聖徳上配大極皇靈建中授我
　以福
　　書仲虺之誥成湯曰王懋昭大徳
　　建中于民
訟
　耄老⬤鈍不見東西少者弗慕君不
　與謀懸輿⬤仕退歸里居
　　漢薛廣徳上䟽乞骸骨歸里懸車
師
　三狂北行道逢大狼暮宿患澤為禍
　堪傷
　　無註
比
　更且⬤歳振除禍敗新衣元服拜受
　利福
　　且當作旦元服首服也
小畜
　杲杲白日爲月所食損上毀下鄭昭
　出走
　　按春秋鄭莊公娶鄧曼生世子忽
　　又娶宋雍氏生公子突魯桓十一
　　年莊公卒忽立⬤仲歸復立突忽
　　出奔衛忽鄭昭公名
履
　君子失意小人得志亂擾並作姧邪
　充塞雖有百堯顛不可救
　　無註
泰
　仁徳履洽恩及異域澤⬤殊方福慶
　隱伏作⬤不織寒無所得
　　無註
否
　東求金玉反得弊石名曰無冝字曰
　醜惡衆所賤薄
　　無註
同人
　擊鼓合戰士怯叛亡威令不行敗我
　成㓛
　　無註
大有
　仲春孟夏和氣所舎生我嘉福國無
　殘賊
　　無註
謙
　尹氏伯竒父子生離無罪⬤辜長舌
　爲災
　　伯竒尹⬤甫之子父娶後妻而譛
　　伯竒於⬤甫父逐之言無罪而見
　　逐皆後母長舌所爲也
豫
　三榖不熟民苦困急駕之新邑嘉樂
　有徳
　　無註
隨
　登虚望貧暮食無飱長子南戌與我
　生分
　　無註
蠱
　東市齊魯南賈荆楚羽毛齒革為吾
　利寳
　　書禹貢荆及衡陽惟荆州厥貢羽
　　毛齒革
臨
　節情省欲賊鈠有度家給人足公劉
　以冨
　　賊鈠當作賦歛公劉后稷之曽孫
　　也詩云乃積乃倉又言其旣庶旣
　　䌓
觀
　恭寛信敏功加四海辟去不祥喜來
　從母
　　語子張問仁於孔子孔子曰能行
　　五者於天下為仁矣請問之曰恭
　　寛信敏惠
噬嗑
　張狂妄作與惡相逢不得所欲生我
　獨凶
　　無註
賁
　⬤龍頭頸文章不成甘言羙語詭辭
　無名
　　無註
剥
　⬤龍乗風上見神公彭祖受刺王喬
　讃通巫咸就位拜夀無窮
　　彭祖古之有夀者王喬古仙人巫
　　咸商臣名
復
　温仁君子忠孝所在八國爲隣禍灾
　不處
　　無註
無妄
　威權分離烏夜徘⬤群蔽目光大人
　誅傷
　　無註
大畜
　學靈三年聖且明神先知善祥⬤喜
　福慶神烏來見告我無憂
　　無註
頥
　東山家辭處婦思夫伊威盈室長股
　羸户歎我君子役日未已
　　東山周公東征之詩我徂東山慆
　　慆不歸又曰鸛鳴于垤婦歎于室
　　又曰伊威在室伊威者䑕婦也室
　　不掃則有之羸當作臝果臝栝樓
　　也詩曰果臝之實亦施于宇盖述
　　其歸未至而思家之情也
大過
　張頷開口舌直距齒然諾不行政亂
　無緒
　　無註
坎
　吹角髙⬤有夫失羊衆民驚惶警愼
　避咎勑不行殃
　　無註
离
　南行出城丗得福祉王⬤歸齊頼其
　所欲
　　春秋莊公元年王⬤歸于齊言王
　　室之女下嫁于諸侯也
咸
　心狂老悖視聴聳⬤政令無常下民
　多孽
　　無註
⬤
　安上冝官一日九遷踰群超等牧飬
　⬤山
　　漢田千秋一日九遷其官
遯
東鄰嫁女為王妃后莊公築館以尊
　王母歸于京師季姜恱喜
　　春秋魯莊公元年王⬤下嫁於齊
　　命同姓諸侯主之魯以⬤姓故築
　　舘而迎之冬王⬤歸于齊桓公九
　　年春紀季姜歸于京師為桓王后
大壯
　六甲無子已䘮其戊五丁不親庚失
　曽孫癸走出門
　　未詳
睽
　安床厚褥不歸乆宿弃我喜讌困於
　南國投杼之憂弗成禍災
　　戰國䇿秦甘茂曰魯人與曽參同
　　姓名者殺人人告其母曰吾子不
　　殺人織自⬤至於告之者三其母
　　懼乃⬤杼而走
明夷
　⬤豚逐羊不見所望經渉虎廬亡身
　失羔
　　無註
⬤
　隂霧不清濁政亂民孟秋季夏水壞
　我居
　　無註
蹇
　五方四維平安不危利以居止保有
　玉女
　　無註
解
　西賈巴蜀寒雪至轂欲前不得復反
　其室
　　巴蜀皆地名
損
　剛柔相呼二姓爲家霜降旣同惠我
　災患
　　無註
遘
　西行求玉兾得隨璞反見凶惡使我
　驚惑
　　無註
萃
　出入無妄動作失利銜憂懷禍使我
　多悴
　　無註
升
　髙樓無柱顛僵不乆紂失三仁身死
　牧野
　　史記商紂無道造鹿䑓爲瓊室髙
　　千尺罷苦萬民之力三仁微子箕
　　子比干紂不能用其後武王伐紂
　　于商郊牧野
革
　泉涸龍憂箕子爲奴干叔隕命殷破
　其家
　　箕子紂親戚諌紂不聴佯狂爲奴
　　紂之諸父比干也直言諌紂紂怒
　　殺之刳視其心
鼎
　向食飲酒嘉賔聚㑹牂羊大猪君子
　饒有
　　無註
困
　避禍逃殃身外不傷髙貴疾顛華落
　墮凶
　　無註
井
　張牙反目怒齚作怒狂馬燒犬道驚
　傷軫
　　未詳
震
　黄牛騂犢東行折角兾得百牂反亡
　我囊
　　無註
艮
　路多枳⬤歩刺我足不利旅客為心
　作毒
　　無註
漸
　執斧破薪使媒求婦和合二姓親御
　斯酒居比鄰里姑公恱喜
　　無註
歸妹
　駕車出門順時冝西福祐我身安寧
　無患
　　無註
豐
　日新東從魁杓為禍僕䑓為秦使我
　乆坐
　　未詳
旅
　山陵丘暮魂魄室屋精光竭盡長卧
　無⬤
　　無註
巽
　孩子貪餌為利所⬤探把釡甑爛其
臂手
　　無註
兊
　何材待時閇户獨愁丘蚓冬行解我
　無憂桑蚕不得女㓛弗成
　　無註
渙
　解商驚惶散我衣裝君不安⬤
　　無註
節
　害政飬賊背主入愆跋行不安國危
　為患
　　無註
中孚
　禍走患伏喜為我福凶惡消去災害
　不作
　　無註
小過
　老馬無駒病雞不鶵三雌獨宿利在
　山北
　　無註
旣濟
　播天舞地嘵亂神所居樂無咎
　　無註
未濟
　異國殊俗情不相得金木為仇酉賊
　檀榖
　　未詳
⬤(离上/兊下)暌
倉盈⬤億冝稼⬤稷年歳有息
　　詩楚茨我倉旣盈我⬤維億我⬤
　　與與我稷翼翼此言述公卿之有
　　田禄力於農事而作也
之乾
　⬤服文衣遊觀酒池上堂見觴喜爲
　吾兄使我憂亡
　　無註
坤
　邑姜叔子天文在手實沈參虚封爲
　⬤侯
　　邑姜武王后叔子即太叔當邑姜
　　方震太叔夢帝謂已余命而子曰
　　虞及生有文在手曰虞遂以命之
　　及成王㓕唐而封太叔焉參為晋
　　星實沈參神也出左傳魯昭公元
　　年
屯
　改柯易葉飯温不食豪雄争強先者
　受福
　　無註
⬤
　馨香陟降明徳上登社神祐頋命予
　大鄰
　　詩文王陟降在帝左右帝上帝也
需
　老狼白驢長尾大狐前顛郤躓進退
　遇祟
　　無註
訟
　山没丘浮陸為水魚鷰雀無廬
　　無註
師
　懿公淺愚不深受謀無援失國為狄
　所賊
　　春秋閔公三年狄人伐衛懿公好
　　鶴鶴有乗軒者將⬤國人皆曰使
　　鶴遂為狄所㓕
比
鼎⬤其耳⬤不可舉大塗塞壅旅人
　心苦
　　無註
小畜
　凶聲醜言惡不可聞君子舎之徃恨
　我心
　　無註
履
　昧暮乗車履危䧟溝亡失群物摧折
　兩軸
　　無註
泰
　南有嘉魚駕黄取　魴鱮詡詡利來
　無憂
　　南有嘉魚詩篇名為燕享而作也
否
　隔在九山徃來勞難心結不通失其
　所懽
　　無註
同人
　下流難居狂夫多罷貞良温柔年嵗
　不冨
　　無註
大有
　狐狸雉兎畏人逃去分走竄匿不知
　所處
　　無註
謙
　異體殊俗各有所属西隣⬤嫗欲⬤
　我室主母罵⬤終不可得
　　無註
豫
　怒非怨妬貪得腐䑕而呼鵲鸇自令
　失餌⬤⬤困患
　　無註
隨
　五心六意岐道多怪非君本志生我
　恨悔
　　無註
蠱
　三班六黒同室共食日長月息我家
　有徳
　　無註
臨
　方船備水旁河燃火終身無禍
　　無註
觀
　翳屏獨語不聞朝市以利居服兎跛
　後聞
　　無註
噬嗑
　以處不安從反觸患
　　無註
賁
　剠刖髠劓人所殘弃批捍之言我心
　不快
　　剠音擎髠音坤劓音乂
剥
　臯田禾⬤搥壤麻阜衣食我躬室家
　饒有
　　無註
大畜
　匿病不醫亂政傷災紂作滛虐啇破
　其墟
　　書商紂無道滛酗肆虐武王伐之
　　遂㓕商
無妄
　金城朔方外國多羊履霜不時去復
　爲憂
　　無註
大過
　焱風卒起車馳⬤⬤弃古追亡失其
　和節心憂惙惙
　　無註
頥
　⬤泣哭枉悲傷無後甲子昧爽殷人
　絶祀
　　書曰甲子昧爽王朝至于商郊牧
　　野伐紂㓕殷
离
　隨風⬤龍與利相逢田⬤三狐商伯
　有㓛衝衝之邑長安無他
　　周易解九二田⬤三狐狐者邪媚
　　之獸三狐指卦之三隂也
坎
耋老不明聞善不從自令顛沛敗爲
　咎殃
　　無註
復
　兩目失明日奪無光脛足跛踦不可
　以行頓於丘傍
　　無註
咸
　三牛五牂重明作福使我有得疾人
　官獄憂在心腹
　　無註
⬤
　孟巳乙丑哀呼尼父明徳訖終亂害
　滋起
　　乙當作巳哀公十六年四月己丑
　　孔子卒
遁
華燈百枝消闇衰微精光訖盡奄如
　⬤縻
　　無註
大壯
　鷹飛雉退兎伏不起弧張狼鳴野雞
　飛驚
　　無註
⬤
　闘戰天門身有何患室家具在不失
　其歡
　　無註
明夷
　東家殺牛行逆腥臊神背西頋命衰
　絶周毫社災焼宋人夷誅
　　易曰東鄰殺牛不如西鄰之禴⬤
　　春秋魯襄公三十年五月鳥鳴于
　　亳社甲午宋大灾毫當作亳
家人
　隂陽辨舒二姓相合㛰姻孔云生我
　利福
　　無註
蹇
　東入海口循流北走一髙一下五邑
　無主十日六夜死於水涘
　　未詳
解
　⬤竹之墟失婦無夫傷於蒺䔧不見
　其妻東郭棠姜武氏以亡
　　孤竹國名易繇曰困于石㩀于蒺
　　藜入于其宮不見其妻凶棠姜齊
　　棠公之妻東郭偃之姊也武氏崔
　　武子杼出左傳
損
　天户東墟盡旣為災跰　黯聾秦伯
　受殃
　　跰音迸　音湊
益
　頼先休光受福之祉雖遭亂潰獨不
　危殆
　　無註
夬
　折⬤蔽目不見穉叔三足⬤烏逺去
　家室
　　目當作日楚詞折⬤木以拂日兮
　　⬤木木名在崑崙西極其華光照
　　下地抱朴子日中有三足烏
遘
　二人同室兄弟合食和樂相好各得
所敬
　　無註
萃
　繼體守蕃縱欲廢賢君臣滛逰夏氏
　失身側室之門福禄來存
　　按左傳陳靈公與孔寧儀行父通
　　於夏⬤皆⬤其衵服以戯于朝後
　　陳靈公與孔寧儀行父飲於夏氏
　　公謂行父曰徴舒似女對曰亦似
　　君徴舒病之十一年楚人殺陳夏
　　徴舒
升
　老狐屈尾東西為⬤病我長女坐涕
　詘指或西或東大華易誘
　　狐妖獸也鼻尖尾大性多疑出名
　　山記
困
　大樹之子百條共母當夏六月枝葉
　盛茂鸞鳯以庇邵伯避暑穉穉印甚
　各得其所
　　無註
井
　井堙木刋國多⬤殘秦王失戍壞其
　太壇
　　襄公二十五年陳侯㑹楚子伐鄭
　　當陳隧者井堙木刋史記楚將沛
　　公破秦兵入咸陽降子嬰羽焼秦
　　宫室火三月不息此言秦王失其
　　戍守而至於社稷壞矣
革
　駕黄買蒼與利相迎心⬤所守不累
　弟兄
　　黄驪黄蒼蒼耳皆馬也
鼎
　⬤億倉盈年歳安寧稼穡熟成
　　無註
震
　人生馬淵夀老且神飛騰上天舎宿
　軒轅居常樂安
　　無註
艮
　思顧所之乃令逢時洗我故憂拜我
　歡來
　　無註
漸
　魁罡所當⬤為敗殃君子留連困於
　水⬤求金東山利在代郷賈市有息
　子載母行
　　無註
歸妹
　鉛刀攻玉無不鑚鑿龍體其舉魯班
　為輔三仁翼事所求必喜
　　魯班公輸子之名
豐
　喜來如雲舉家⬤歡衆才君子駕福
　盈門
　　無註
旅
　響像無形骨體不成微行衰索消㓕
　無名
　　無註
巽
　積水不温北陸苦寒露宿多風君子
　傷心
　　無註
兊
　黄馬緑車駕之大都讃逹才能使我
　無憂
　　無註
渙
　從風放火艾芝俱死三害集聚十子
　患傷
　　艾草名芝靈草⬤火則俱死即玉
　　石俱焚之義三害未詳
節
　一身三手無益於輔兩足共節不能
　克敏
　　未詳
中孚
　南向一室風雨並入塵埃積濕主母
　盲痺徧枯心疾亂我家資
　　無註
小過
　採薇出車魚麗思⬤上下促急君子
　懷憂
　　采薇出車魚麗皆詩篇名采薇言
　　出戌之時采薇以食而念歸期之
　　逺也出車之詩勞還率也魚麗之
　　詩燕饗之樂歌也
旣濟
　先易後否告我利市騷蘇自苦思吾
　故止
　　無註
未濟
　生冝地乳上皇大喜降我祉福貴夀
　無極
　　無註
⬤(艮下/坎上)蹇
　同載共輿中道别去䘮我元夫獨與
　⬤居
　　無註
之乾
　叔盻拘⬤祁子自邑乗遽解患羊舌
　免晚賴得全生
　　按春秋叔盻即叔向祁子即祈奚
　羊舌虎叔向弟也晋范宣子殺虎
　　囚向祁奚聞之乗馹而見宣子言
　　叔向之善宣子恱言諸公而免之
　　盻當作肹晚當作脫
坤
兎聚東郭衆犬俱獵圍缺不成無所
　能⬤
　　東郭㕙海内之狡兎
屯
　作室山根人以為安一旦崩頽敗我
　盤飱
　　無註
⬤
疾風塵起亂擾崩始强大并小先否
後喜
　　無註
需
　潔齊浴沐思明君徳哀公怯弱風氏
　復比
　　春秋哀公十四年六月甲午齊陳
　　恒弑簡公于舒州孔子齊三日沐
　　浴而朝告請討之公使告季氏此
　　言哀公怯弱而受制於季氏不敢
　　專也
訟
　土瘠瘦薄培塿無栢使我不樂
　　無註
師
褰衣渉河水深漬罷頼幸舟子濟脫
　無他
　　無註
比
送我季女至于蕩道齊子旦夕乆留
連處
　　季女齊子齊襄公妹魯桓公夫人
　　也桓公十八年公與夫人姜氏如
　　齊詩云魯道有蕩齊子庸止
小畜
　三孫六子安無所苦中歳發殆亡我
　所使
　　無註
履
　偃風⬤草塵埃俱起清濁溷散忠直
　隱處
　　無註
泰
　歴險登危道逺勞罷玄豕自歸困渉
　大波
　　無註
否
　六藝之門仁義俱存鎡基逢時堯舜
　爲君傷寒熱温下室黄泉
　　六藝禮樂射御書數
同人
　⬤服文衣遊觀酒池上堂見觴喜爲
　吾兄使我憂亡
　　史記商紂無道始爲⬤箸箕子歎
　　曰錦衣九重髙䑓廣室稱此以求
　　天下不足矣又爲酒池肉林武王
　　伐之遂亡其國
大有
　生時不利夭命災至制於斧瘢晝夜
　苦勤
　　無註
謙
　天門開闢牢户寥廓桎梏解脫拘囚
　縱釋
　　無註
豫
　川淵難遊水為我憂多言少實命鹿
　爲駒建徳開基君子逢時利以仲疑
　　無註
隨
　郷歳逢時與生爲期枝葉盛茂君子
　無憂
　　無註
蠱
　六鶂退飛爲衰敗祥陳師合戰左股
　夷傷遂崩不起霸功不成
　　春秋僖公十六年正月六鷁退飛
　　過宋都二十二年十一月宋公及
　　楚人戰于泓宋師敗績公傷股二
　　十三年五月公卒傷於泓故也鶂
　　當作鷁
臨
　雷君出裝隱隱西行霖雨不止流爲
　巨江南國以傷
　　無註
觀
　牙孽生齒室蟠啓户幽人利貞鼓翼
　起舞
　　按後卦小畜之睽一作牙孽生逹
　　義通
噬嗑
　火起上門不爲我殘跳脫東西獨得
　生完不利出鄰病疾憂患
　　無註
賁
　舉事無成不利出征言不可用衆莫
　能平
　　無註
剥
　老狼白驢長尾大狐前顛郤躓進退
　遇祟
　　無註
復
　日入道極勞者休息班馬還師復我
燕室
　　春秋襄公十八年齊師夜遁有班
　　馬之聲註馬不相見故鳴班别也
無妄
　林麓山藪非人所處鳥獸無禮使我
　心苦
　　無註
大畜
　蓄利積福日新其徳髙氏飲食憂不
　爲患
　　無註
頥
　張羅百目鳥不得北縮頸挂翼困於
　窘國君子治徳⬤譽受福
　　無註
大過
　伯虎仲熊徳義淵弘使布五教隂陽
　順序
　　按史髙辛氏之子有曰伯虎仲熊
　　舜舉八愷使主后土爲伯益之佐
　　伯虎疑即仲虎也五教者父子有
　　親君臣有義夫婦有别長㓜有序
　　朋友有信
坎
　跛踦相隨日暮牛罷凌遲後旅失利
　亡雌
　　無註
离
　嬴氏違良使孟㝷兵師老不已敗於
　齊郷
　　春秋僖公三十二年⬤子自鄭使
　　告于秦曰鄭人使我掌北門之管
　　若潛師以来國可得也秦穆公訪
　　諸蹇叔蹇叔曰勞師以襲逺非所
　　聞也公辭焉召孟明西乞白乙使
　　出師遂敗于殽秦嬴姓
咸
　日月並居常闇且微髙山崩巔丘陵
　爲谿
　　無註
⬤
鳥鵲食榖張口受哺⬤⬤恩徳長大
　成就柔順利貞君臣合好
　　無註
遯
　雖躓復起不毁牙齒克免平復憂除
　無疾
　　無註
大壯
　草木黄落歳暮無室虐政爲賊大人
　失福
　　無註
⬤
　避凶東走反入禍口制於牙爪骨爲
　灰土
　　無註
明夷
　欲飛不能志苦心勞福不我求
　　無註
家人
　羔裘豹祛東與福遇駕迎吾兄送我
　驪黄
　　無註
睽
東耕破犁西失良妻菑害不避家貧
　無資
　　無註
解
　魚陸失所鳬鼃困苦澤無雚蒲晋國
　以虚
　　鼃音蛙雚音桓
損
　行役未巳新事復起⬤姜勞苦不得
　休止
　　無註
益
　脫足無蹄三歩五罷南行不進後市
　身苦
　　無註
夬
　白日⬤光火爲正王消金厭兵雷車
　避藏隂雨不行民安其郷
　　無註
遘
　放銜垂轡犇馬不制弃法作姧君失
　其位
　　無註
萃
　司命下遊喜解我憂皇母緩帶嬰子
　⬤喜
　　無註
升
　黄帝出遊駕龍乗馬東上大山南過
　齊魯⬤國咸喜
　　黄帝邑於涿鹿之阿遷徙無常以
　　兵師爲營衛後得六相而天地治
　　神明至
困
　旣徃不⬤憂來禍結北户爲患無所
　申雪
　　無註
井
　荷蕢隱名以避亂傾終身不仕遂其
　潔清
　　論語有荷蕢而過孔氏之門者註
　　云荷蕢⬤士也
革
　折挺舂稷君不得食頭痒搔跟無益
　於疾
　　無註
鼎
　植根不固華葉落去便爲枯樹
　　無註
震
　凶門生患牢户多⬤沙池秃齒使叔
　困貧
　　無註
艮
　登山履谷與虎相觸猬爲功曹班叔
　奔北脫之喜國
　　史記⬤筴傳郭璞曰蝟能制虎
漸
　麟鳯所翔國無咎殃賈市十倍復歸
惠里
　　無註
歸妹
　路險道難水遏我前進徃不利廻車
　復還
　　無註
豐
　延頸望邑恩歸其室臺樹不成未得
　安息
　　無註
旅
　⬤生株瞿⬤挂我須小人妬嫉使恩
　不遂
　　無註
巽
　南至隱域深潜處匿聦明閇塞與死
　爲伍
　　無註
兊
機餌設張司暴子良范叔不廉凶害
　及身
　　春秋鄭子孔乃子良之父其為政
　　也專國人患之殺子孔而分其室
　　子良奔楚魏范睢字范叔甞從須
　　賈使齊齊王喜其辨賜睢金與牛
　　酒賈歸告魏相魏齊疑告以國隂
　　事魏齊怒笞擊睢折脅摺齒置於
　　厠使醉客溺之
渙
　從⬤出門遊戯空城阪髙不進利無
　所得
　　無註
節
　西國强梁爲虎作狼東吞楚齊并有
　其王
　　史記秦為狼虎之國始皇王翦虜
　　楚王⬤芻以其地置楚郡二十六
　　年王賁自燕南攻齊齊王遂降而
　　天下混一
中孚
　登山伐輻虎在我側王孫無懼仁見
　不賊
　　無註
小過
六月暌暌各欲有望後來未壯俟時
　旦明
　　無註
旣濟
道渉多阪牛馬蜿蟺車不麗載請求
　不得
　　無註
未濟
　一口三舌相妨無益群羊百牂不爲
　威強亡馬失駒家耗於財
　　無註
⬤(坎下/震上)觧
　駕行出遊鳥鬭車前更相捽滅兵㓂
　旦來廻車亟還可以無憂
　　無註
之乾
　大都之居無物不具抱布貿絲所求
　必得
　　詩氓之篇氓之⬤⬤抱布貿絲匪
　　來貿絲來即我謀
坤
　膠着木連不出牢関家室相安
　　無註
屯
　孟伯食長懼其畏王頼四⬤五抱福
　歸房
　　無註
⬤
　防輿疲駟不任銜轡君子服之談何
　容易
　　無註
需
　許嫁旣㛰利福在身適惠生桓爲我
魯君
　　左傳宋武公生仲子仲子生而有
　　文在手曰為魯夫人故仲子歸于
　　惠公生桓公
訟
　入門大喜上堂見母妻子俱在兄弟
　饒友
　　無註
師
推車上山力不能任顛蹶蹉跌傷我
中心
　　無註
比
鴈飛退去不食其雛禽尚如此何况
　人與
　　無註
小畜
　福弃我走利不可得幽人利貞終無
　怨慝
　　無註
履
　夫妻反目不能正室翁云于南嫗言
　還北並后匹嫡二政亂國
　　易小畜卦輿脫輹夫妻反目
泰
　陽衰伏匿隂滛爲賊頼幸王孫遂至
　喜國
　　無註
否
　入山求玉不見和璞終日至暮勞無
　所得
　　卞和得玉璞三獻楚剖之果有羙
　　玉焉
同人
　鳴鸞四牡駕出行狩合格有⬤獻公
　飲酒
　　詩車攻篇言周宣王徃狩于圃田
　　也田車旣好四牡孔阜東有甫草
　　駕言行狩
大有
　覆手舉牘易爲功力月正元日平飲
　⬤福
　　無註
謙
　三火髙明雨减其光髙位疾顛驕恣
　誅傷
　　無註
豫
　褁糗荷粮與利相逢髙飛有徳君大
⬤福
　　糗糒也⬤粉⬤豆為之
隨
　道理和得人不相賊君子徃之樂有
　利福
　　無註
蠱
　水土相得萬物蕃殖膏澤優渥君子
　有徳
　　無註
臨
　天孫帝子與日月處光榮於世福禄
　繁祉
　　無註
觀
　陪依在位乗非其器折足覆餗毀傷
　寳玉
　　易鼎卦九四鼎折足覆公餗其形
　　渥凶
噬嗑
　鶂飛中退舉事不遂且守仁徳猶免
　失墜
　　鶂當作鷁春秋宋六鷁退飛襄公
　　問於周内史叔興曰是何祥也對
　　曰君將得諸侯而不終
賁
　經⬤正冠意盈不廉桀紂速䜛惑佞
　傷賢使國亂煩一作桀紂迷惑䜛佞
　傷賢
　　夏桀商紂皆傷賢敗國之君也
剥
　申酉退跌隂慝前作柯條華枝復泥
　不白
　　未詳
復
　平正賤使主服苦事
　　無註
無妄
　釣魴河湄水長無涯振手徒歸上下
　昬迷属公孫齊
　　春秋魯昭公二十五年公孫干齊
　　居於陽州内諱奔謂之孫作去聲
大畜
　胎養萌生始見兆形遭逢雷電摧角
　折頸採䖟山頭終安不傾
　　詩載馳篇云陟彼阿丘言采其蝱
　　蝱貝母也主療欎結之疾
頥
　陽春枯槁夏多水潦霜雹俱擊傷我
　禾⬤年嵗困苦
　　無註
大過
　三身六齒痛疾不巳齲病蠹缺墮落
　其宅
　　齲音　齒蠧也
坎
　失恃無友嘉禍出走傫如䘮狗
　　家語孔子去魯累累⬤䘮家之狗
离
　寅重微民歳樂年息有國無咎君子
　安喜
　　無註
咸
登几上車駕駟南遊合從散衡燕秦
　以强
　　蘇秦主從張儀主衡秦事燕儀事
　　秦按禮部韻毛居正曰以六攻一
　　爲從以一離六為横合之曰從衡
⬤
　鳥集茂林順柔利貞心樂願得感戴
　慈母
　　無註
遁
　啓蟄始生萬物羙榮祉禄未成市賈
　無盈
　　無註
大壯
　驕胡犬形造惡作凶無所能成還自
　㓕身
　　無註
⬤
　異國他土出良駿馬去如奔䖟害不
　能傷
　　無註
明夷
　恪敬竟職心不作慝君明臣忠民頼
其福
　　無註
家人
　三女求夫伺候山隅不見復⬤長思
　憂歎
　　詩氓之篇云不見復⬤泣涕漣漣
　　復⬤男子之所居不敢顯名故託
　　言之此詩刺滛泆也
睽
駕福乗喜東至嘉國載慶南行離我
　室居
　　無註
蹇
　四姧爲殘齊魯道難前驅執殳戒守
　無患
　　春秋魯僖公二十四年周襄王將
　　以狄伐鄭冨辰諌曰耳不聴五聲
　　之和爲聾目不别五色之章為昩
　　心不則徳義之經爲頑口不道忠
　　信之言爲嚚狄皆有之四奸具矣
　　衛詩云伯也執殳爲王前驅
損
　下擾上煩蠧蠱為患歳飢無年一云
　旣不一况有飢年
　　無註
益
　雞稚失雛常畏狐狸黄池要盟越國
　以昌
　　春秋外傳吴王夫差㑹晋公午於
　　黄池越王勾踐乃命范蠡帥師沿
　　海泝淮絶吴路始率中軍泝江以
　　襲吴入其郛焚其姑蘇徙其大舟
　　事在魯哀公十三年
夬
　堅氷黄鳥終日悲號不見白粒但觀
　蓬蒿數驚鷙鳥孰為我憂
　　無註
遘
　王統鐵頥倉庫空虚賈市無盈與我
　爲仇一云時不我與我之利爲作一
　云倉庫滴空人誰與同
　　統當作銑按韻註鍾口兩旁曰銑
　　又云銑金之澤者鐡頥未詳
萃
⬤名盗位居非其家霜隕不實爲隂
　所賊一云三年室失盗賊自生霜隕
　非時菽麥不成
　　春秋隕霜殺菽註云菽難殺者殺
　　菽知草皆死也
升
　賊仁傷徳天怒不福斬刈宗社失其
　本域⬤要云日中爲市各抱所有交
　易資貨探珠懷寳心恱歡喜
　　易繫辭日中爲市⬤天下之民聚
　　天下之貨交易而退各得其所蓋
　　取諸噬嗑
困
　萬物⬤生蟄蟲振起益夀増福日受
　其喜
　　無註
井
　和氣所在物皆不朽聖賢居位國無
　凶咎
　　無註
革
　麟遊鳯舞嵗樂民喜又云鳯舞麟遊
　賢聖作儔嵗旣豐稔人何以憂
　　無註
鼎
　行行窘歩次宿方舎居安不懼⬤姜
　何憂一云行幸國翫觀俗風君安自
　勞⬤姜何憂
　　無註
震
　水深難遊霜寒難渉商伯失利旅人
　稽留
　　無註
艮
　跛踦相隨日暮牛罷凌遲後旅失利
　亡雌
　　無註
漸
　一年九鏁更相牽攣案明如市不得
　東西請讞得報日中⬤刑
　　讞魚蹇切議獄也
歸妹
　春桃生華季女冝家受福多年男為
　⬤君
　　詩周南桃夭篇桃之夭夭灼灼其
　　華之子于歸冝其室家
豐
　雷鼓東行稼穡凋傷大夫執政君替
　其明
　　春秋魯自文公薨公子遂殺子赤
　　立宣公而政在大夫則公室微矣
旅
　季丗多憂亂國滛逰殃禍立至民無
　以休
　　無註
巽
　發輗温湯過角宿房冝時布和無所
　不通一本云布春令徳明物轉芳
　　無註
兊
　水中大賈求利食子商人至市空無
　所有
　無註
渙
　春草萌生萬物敷榮隂陽和調國樂
　無憂樂一和暢何事不亭
　　無註
節
　左眇右盲目視不明下民多孽君失
　其常
　　無註
中孚
　恱以内安不利出門憂除禍消公孫
　何尤
　　無註
小過
　丹書之信言不⬤語易我驎驥君子
　有徳
　　史記漢髙祖天下旣定與㓛臣剖
　　符作誓丹書鐡劵金匱石室蔵之
　　宗廟
旣濟
　上政搔擾螟蟲並起害我嘉榖年嵗
　無稷
　　無註
未濟
　竿旄旌旗執職在郊雖有寳珠無路
　致之
　　職當作幟衛詩干旄篇云孑孑干
　　旄在浚之郊小序云羙好善也
易林卷第十一
⬤(兊下/艮上)損
　路多枳⬤歩刺我足不利⬤客爲心
　作毒
　　無註
之乾
　鯉鮒鮪鰕⬤福多魚資所有无冨我
　⬤家
　　⬤助也見廣韻
坤
　㬌星照堂麟游鳯翔仁施大行頌聲
　作興征者無明失其寵光
　　㬌星一名徳星王者不⬤人以官
　　使賢者在位則見
屯
　羊腸九縈相推稍前止湏王孫乃能
　上天
　　戰國䇿注趙險塞名山形屈辟如
　　羊腸
蒙
　四手共身莫適所閑更相放接動失
　事便
　　無註
需
水流趍下逮至東來求我所有買魴
與鯉
　　無註
訟
春栗夏⬤少鮮希有斗千石萬貴不
　可販
　　無註
師
　旦往暮還相祐與聚無有凶患
　　無註
比
　大虵當路使季畏懼湯火之災切直
　我膚頼其天幸歸于生廬
　　漢髙祖劉季⬤酒夜徑澤中有大
　　蛇當徑遂㧞劒斬之
小畜
　從足去域飛入陳國有所畏避深藏
　䆳匿
　　無註
履
　海爲水宗聦聖且明百流歸徳無有
　叛逆常饒優足
　　書禹貢江漢朝宗于海
㤗
　夏麥䴸䵃霜擊其芒病君敗國使年
大傷
　　䴸音孚䵃古猛切
否
　秋隼冬翔數⬤嚴霜雄父夜鳴家憂
　不寧
　　無註
同人
　樂仁上徳東鄰慕義來安吾國
　　無註
大有
　逐憂除殃汙泥生梁下田爲汪
　　無註
謙
闇昧⬤語轉相迷誤⬤魅所居誰知
卧處
　　無註
豫
　南歴玉山東入玉⬤登上福堂飲萬
　歳漿
　　無註
隨
　比目四翼來安我國福善上堂與我
　同床
　　無註
蠱
　乗牛逐驥日暮不至路宿多畏亡其
　騂騅
　　無註
臨
　元吉無咎安寧不殆
　　無註
觀
　⬤翅鼓翼翺翔外國逍遥徙⬤來歸
　温室
　　無註
噬嗑
　河伯娶婦東山氏女新婚三日浮雲
　洒雨雨我菅茅萬家之祐
　　史記西門豹爲鄴令問民所疾苦
　　皆曰苦爲河伯娶婦不爲娶婦水
　　漂人民豹曰至時來報吾亦徃送
　　女至其時豹徃河上使吏抱大巫
　　投河中吏民驚恐從是不敢復言
　　河伯娶婦矣
賁
嬰児求乳慈母歸子黃麑恱喜得見
　甘飽
　　麑鹿子也
剥
　貧⬤守門日破我盆毀罌傷缸空虚
　無子
　　無註
復
　多載重負⬤弃於野予無稚子但自
　勞苦
　　無註
无妄
　雄狐綏綏登山崔嵬昭告顯功大福
　允興
　　詩云南山崔崔雄狐綏綏
大畜
嬰児孩⬤未有所識狄童而爭亂我
政事
　　狄當作彼
頥
　十丸同投爲雉所維獨得跳脫完全
　不虧
　　無註
大過
　狐濟濡尾求橘得枳季妣懷悔鮑舎
　魚臰
　　易未濟亨小狐汔濟濡其尾言狐
　　能渡水濡尾則不能濟也
坎
　跌足息肩所忌不難金城銅郭以鐡
爲⬤蕃屏周衛安止無患
　　無註
离
戴尭扶禹松喬彭祖西過王母道里
　夷易無敢難者
　　堯禹皆仁徳之君赤松王喬彭祖
　　皆古之仙者
咸
　京⬤積聚⬤稷以極行者疾至可以
　厭飽
　　無註
⬤
　良夫孔⬤脅悝登臺樂季不扶叔輙
走逃
　　按春秋左傳孔伯⬤與其豎渾良
　　夫爲蒯聵刼孔悝登臺衛亂季路
　　死焉衛輙奔宋
遯
　天之所予福禄常在不憂危殆
　　無註
大壯
　行觸天剛馬死車傷身無憀頼困窮
　乏糧
　　無註
⬤
　鉛刀攻玉堅不可得盡我筋力胝蠒
　爲疾
　　無註
明夷
穆違百里使孟⬤武將軍師戰敗於
　殽口
　秦穆公違蹇叔之言使百里孟明
　　視出師襲鄭孟即孟明視也
家人
有人追亡鳥言所匿不旅日得
　無註
睽
　府藏之冨王以賑貸捕魚河海苟罔
　多得
　　無註
蹇
　鴻飛遵陸公歸不復伯氏客宿
　　詩九罭篇云鴻飛遵陸公歸不復
　　於汝信宿
解
　鳬過稻廬甘樂廣鰌雖驚不去田畯
懷憂
　　田畯田大夫農官也
益
　雨師娶婦黄巖季子成禮旣㛰相呼
　面南膏潤應時年豐大喜
　⬤物志曰太公爲灌壇令武王夢
　　婦人當道夜哭問之曰吾是東海
　　神女嫁於西海神童今爲灌壇令
　　當道廢我行我行必有大風疾雨
　　武王⬤召太公問之果有疾風⬤
　　雨從太公邑外過
夬
　畜積有餘冀土不居美哉輪奐出有
　髙車
　　無註
遘
　重門擊柝陵昧武守雖驚不懼一云
　重門擊柝介士守護終有他道雖驚
　不懼
　　易繫辭重門擊柝以待⬤客盖取
　　諸豫
萃
大都王市稠人多寳公孫冝賈其貸
萬倍
　　無註
升
秋隼冬翔數⬤嚴霜甲兵當庭萬物
　不生雄父夜鳴民擾以驚
　　無註
困
招禍致凶來螫我⬤痛在手足不得
安息
　　無註
井
秦失其鹿疾走先得勇夫慕義君子
　變服
　　史記蒯徹曰秦失其鹿天下共逐
　　髙材疾足者先得之
革
　山陵四塞遏我徑路欲前不得復還
　故處
　　無註
鼎
　一指食肉口無所得舌饞於腹
　　左傳鄭公解黿召子公而弗與子
　　公怒染指於鼎甞之而出
震
　晨夜驚駭不知所止皇母相祐卒得
　安處
　　無註
艮
　犲狼所言語無成全誤我白馬使乾
　口來
　　無註
漸
　呼精靈來魄生無憂疾病瘉瘳解我
　患愁
　　瘉音愈瘳音抽
歸妹
　牧羊逐兎使魚相捕任非其人廢日
　無功一云卒歳無功不免辛苦
　　無註
豐
　堂祥上樓與福俱居席地妃治國安
　無憂
　　未詳
旅
　禹召諸臣㑹稽南山執玉萬國天下
　康安
　　史記禹南巡狩㑹諸侯于塗山執
　　玉帛者萬國
巽
　太姒文母乃生聖子昌發受命爲天
　下主
　　大姒文王妃也文王名昌武王名
　　發伐紂而有天下
兊
　两⬤同室兎無誰告與狂相觸蒙我
　以惡
　　無註
渙
桃雀⬤脂巢於小枝動摇不安爲風
　所吹寒恐悚慄常憂殆危
　　桃雀即桃虫詩曰肇允彼桃䖝註
　　云鷦鷯也⬤脂桑扈也
節
　陽春長日萬物華實樂有利福一云
春陽成長萬物華實福利所鍾忻忻
　過日
　　無註
中孚
　鄰不我顧而望玉女身疾瘡⬤誰肯
　媚者
　　無註
小過
　涸旱不雨澤竭無流魚鼈乾口皇天
　不憂
　　無註
旣濟
　狼虎之郷日爭凶訟受性貪饕不能
　容縱
　　無註
未濟
　隂注寒疾水離其室舟檝大作傷害
　⬤稷民飢於食亦病心腹
　　無註
⬤(震下/巽上)益
　文王四乳仁愛篤厚子畜十男無有
　折夭
　　淮南子云文王有四乳
之乾
　下堂出門東至九山逢福值喜得其
　安閑
　　無註
坤
　城上有烏自名破家招呼鴆毒爲國
患災
　　無註
屯
　伯虎仲熊徳義淵聞使敷五教隂陽
　順序行溢多悔利無所得
　　按史髙辛氏之子有曰伯虎仲熊
　　爲伯益之佐伯虎疑即仲虎也五
　　教父子有親君臣有義夫婦有别
　　長㓜有序朋友有信
蒙
　飲酒醉酣跳起爭⬤手足紛拏伯傷
仲僵東家治䘮伯仲俱損因以治䘮
　　無註
需
　四目相視稍近同机日昳之後見吾
　伯姊
　　無註
訟
　隨時逐便不失利門多⬤得福冨於
　封君
　　無註
師
　隴西冀北多見駿馬去如焱颺害不
　能傷
　　焱音艶颺音羊
比
　白龍黒虎起伏俱怒⬤尤敗走死於
魚首
　史記軒轅修徳治兵禽殺⬤尤於
　　涿鹿
小畜
鴻飛戾天避害紫淵雖有鋒門不能
　危身
　　無註
履
　平國不君夏氏作亂烏號⬤發靈公
　隕命
　　陳靈公通於夏⬤其子徴舒病之
　　出自廐射而中之事見宣公十年
㤗
　江漢上游政逆民憂隂伐其陽雄受
　其殃
　　無註
否
東家殺牛聞⬤腥臊神怒不顧命衰
絶周亳社災焼妄夷誅愁
　　易曰東鄰殺牛不如西鄰之禴⬤
　春秋魯襄公三十年五月鳥鳴于
　亳社甲午宋大灾
同人
　西誅不服恃彊⬤力倍道趨敵師走
　敗覆
　　按史記楚項梁西擊秦破章邯引
　　兵至定陶再破秦軍項羽沛公大
　　破秦兵於雍斬李由梁益輕秦有
　　驕色宋義諌弗聴秦悉起兵益章
　　邯擊楚軍大破之定陶項梁死焉
大有
　一婦六夫亂擾不治張王季疾莫適
　爲公政道壅塞周君失⬤
　　無註
謙
　配合相迎利之四郷昬以爲期明星
　煌煌欣喜爽澤所言得當
　　無註
豫
　猨墮髙木不踒手足握金懷王還歸
　其室
　　無註
隨
　卷領遁世仁徳不害三聖欣同周國
　茂興
　　按史周太王欲以國授季歴太伯
　　仲雍知之太王病二人託採藥於
　　荆蠻以讓之故云遁世舎止息也
　　言周之仁徳不止息也三聖季歴
　　文王武王也卷領未詳恐字有誤
蠱
　去患脫厄安無怵⬤上福喜堂見我
　懽兄
　　無註
臨
帶季児良明知權兵將師合戰敵不
　能當趙魏以強
　　帶季即帶佗與児良俱戰國時人
　　善用兵知權變
觀
　鵠思其雄欲隨鳯東順理羽翼出次
　湏日中留北邑復反其室
　　無註
噬嗑
　耳如驚鹿不能定足室家分散各走
　匿竄
　　無註
賁
　甲乙丙丁俱位我庭三丑六子入門
　見母
　　未詳
剥
　躡華巔觀浮雲風雨不愽心安匿無
　咎患
　　無註
復
　徳施流行利之四郷雨師洒道風伯
　逐殃廵狩封禪以告成功
　　廵狩者天子廵行諸侯所守之地
　　封禪封土爲壇除地爲禪古者帝
　　王之興毎易位而起必封乎㤗山
　　所以告成功也
无妄
　水流趍下遂成東海求我所有買鱣
　與鯉
　　無註
大畜
　和氣相薄膏潤津澤生我嘉榖
　　無註
頥
　憂驚以除禍不成災安全以來
　　無註
大過
　堅氷黃鳥常哀悲愁不見白粒但覩
　䔧蒿數驚鷙鳥飄爲我憂
　　無註
坎
　翕翕䡘䡘實墮崩巔滅其命身
　　䡘音田
离
　因禍致福喜盈其室
　　無註
咸
　佳居千里不見河海無有魚市
　　無註
⬤
　鹿得羙草鳴呼其友九族和睦不憂
　飢乏
　　鹿鳴燕饗賔客之詩也曰⬤⬤鹿
　　鳴食野之苹我有嘉賔鼓瑟吹笙
遯
　出門得堂不逢禍殃入户自⬤不見
　矛㦸
　　無註
大壯
罍尊重席命我嘉客福祐乆長不見
　禍殃
　　無註
⬤
　鳴鴻俱飛北就魚池鱣鮪鰋鯉多饒
　所有一笱⬤两利之過倍
　　無註
明夷
　當風⬤翼與鳥飛北入我嘉國見吾
　慶室
　　無註
家人
　麒麟鳯凰善政徳祥隂陽和調國無
　灾殃
　　無註
睽
　逐狐東山水遏我前深不可渉失其
　後便
　　無註
蹇
　丑戌亥子飢饉前生隂陽⬤客水絶
　我食
　　未詳
解
　狐狸雉兎畏人逃去分走竄匿不知
　所處
　　無註
損
　桀跖惡人使徳不通炎旱爲殃年榖
　大傷
　　無註
夬
　兎乳在室行求雀食虎懼我子長號
　不巳
　　無註
遘
　土階明堂禮讓益興雄二相得使民
　無疾
　　帝尭之時土階三尺周公宗祀文
　　王於明堂以配上帝雄二相得未
　　詳
萃
　送金出門并失玉丸徃來井上破甕
　壞盆
　　無註
升
　諷徳誦功羙周盛⬤加其旦輔光濟
　沖人
　　周自文武興功徳隆盛成王㓜沖
　　又得周公旦爲之輔書曰昔公勤
　　勞王家惟予沖人弗及知
困
　盜⬤滅身貳母不親王后無黨毀其
　寳靈
　　無註
井
　六目睽暌各欲有至専止未裝候待
　旦明
　　無註
革
　雀行求粒誤入⬤罭頼仁君子復脫
　歸室
　　無註
鼎
　仁徳孔明患禍不傷期誓不至室人
　衘恤
　　無註
震
　⬤厭江海陸行不止自令枯槁失其
　都市雖憂无咎
　　無註
艮
　⬤獨特處莫依爲輔心勞志苦
　　無註
漸
　伯仲言留叔子云去雖自无咎主母
　大喜
　　無註
歸妹
　⬤憂不安後得⬤懽雖懼無患
　　無註
豐
　好戰亡國師不以律稱上隕墜齊侯
　狠戾其⬤災祟
　　齊頃公好用兵師出無度搆怨於
　　鄰國其狠戾可知也
旅
　鹿在澤陂豺傷其麑泣血獨哀
　　鹿獸名按韻府群玉千年爲蒼鹿
　　又百年爲白鹿又五百年爲玄鹿
　　麑鹿子也
巽
　天地閉塞仁智隠伏商旅不行利潤
　難得
　　易坤文言曰天地閉賢人隠又復
　　象曰先王以至日閉⬤商旅不行
兊
　福徳之士懽恱日喜夷吾相桓三歸
　爲臣賞流子孫
　　夷吾齊相管仲也三歸䑓名婦人
　　謂嫁曰歸一娶九女而俻三姓
渙
　上無飛鳥下乏走獸亂擾未治民勞
　於事
　　無註
節
　據斗運樞順天無憂與樂並居
　　斗宿名南北二斗象皆如斗北極
　　有五星太乙常居其中是樞星也
中孚
戴瓶望天不見星辰顧小失大福逃
　廬外
　　無註
小過
　月削日衰工女下機宇宙滅明不見
　三光
　　無註
旣濟
　操㦸刺魚⬤⬤立憂虎脫我衣狼取
我⬤亡馬失財
　　無註
未濟
　两人俱醉相與悖戾心乖不同爭訟
　匈匈
　　無註
⬤(乾下/兊上)夬
戴尭扶禹松喬彭祖西過王母道里
夷易無敢難者
　　尭唐帝禹夏禹赤松王喬彭祖皆
　　古仙人名
之乾
　狼戾羙謀無言不殊允厭帝心恱以
　⬤祐
　　無註
坤
　歳暮華落陽入隂室萬物伏匿絶不
　可得
　　無註
屯
　雞鳴失時君騷相憂犬吠不休行者
　稽留
　　無註
蒙
　鳬鷖遊涇君子以寧履徳不愆福禄
　來成
　　詩鳬鷖守成也曰鳬鷖在涇公尸
　　來燕來寧又云公尸燕飲福禄來
　　成
需
　薄爲藩蔽勁風吹却欲上不得復歸
　其宅
　　無註
訟
東行破車歩入危家衡門垂倒無以
　爲主賣⬤續食糟糠不飽
　　無註
師
青牛白咽呼我俱田歴山之下可以
　多耕歳稔時節民人安寧
　　無註
比
異國殊俗情不相得金木爲仇百賊
擅殺
　　無註
小畜
　隂陽精液髙熟晚拆胎⬤成⬤肇生
　頭目日有大喜
　　無註
履
　飢蠱作害偏多亂纒緒不可得
　　無註
㤗
　清泠如雲爲兵導先民人⬤急不知
　西東
　　無註
否
　班馬旋師以息勞罷役夫嘉喜入户
見妻
　春秋齊師夜遁有班馬之聲註馬
　　不相見故鳴班别也
同人
　坐爭立訟紛紛匈匈卒成禍亂災及
　家公
　　無註
大有
　鹿食羙草逍遥求飽日暮後門過期
　乃還肥澤且厭
　　無註
謙
　田䑕野雛意常欲去拘制籠檻不得
　揺動
　　無註
豫
　月趍日歩周遍次舎歴險致逺無有
　難處
　　無註
隨
　天孫帝子與日月處光榮於世福禄
　祉祉
　　無註
蠱
　晨風文翰大舉就温昧過我邑羿無
　所得
　　詩鴥彼晨風鬱彼北林晨風鸇也
　　羿古之善射者
臨
　旦生夕死名曰嬰⬤不可得視
　　無註
觀
　疾貧望仕使伯南販開牢擇羊多得
　大牂
　　無註
噬嗑
　長城驪山生我大殘渉叔發難唐叔
　爲患
　　秦築長城建阿旁宫於驪山渉叔
　　即陳渉也
賁
　娶於姜吕駕迎新婦少齊在門夫子
　歡喜
　　春秋昭公二年夏四月韓須如齊
　　逆女齊陳無宇送女致少姜少姜
　　有寵於⬤侯謂之少齊姜齊姓
剥
　隨時春草舊枝葉超扶踈條桃長大
　羙盛華沃鑠舒
　　無註
復
　⬤姜旣懽二姓爲㛰霜降合好西施
　在前
　　武王之妃太公吕望之女也周⬤
　　姓太公姜姓封于齊
无妄
戴笠獨宿晝不見曰勤苦無代長勞
　悲思
　　無註
大畜
　始加元服二十繫室新㛰旣樂伯季
　有得
　　元服首服也
頥
　二室靈䑓文所止遊雲物備故長樂
　無憂
　　文王以民力爲䑓爲沼而民歡樂
　　之謂其䑓曰靈䑓古者天子有靈
　　䑓所以觀祲⬤望雲物也
大過
　乆隂霖雨塗行泥潦商人依山市空
　無有
　　無註
坎
　城壞壓境數爲齊病侵伐不休君臣
　擾憂上下屈竭士民無財
　　無註
离
南國盛茂⬤稷醴酒可以饗養樂我
嘉友
　　無註
咸
憂在心腹内崩爲疾禍起蕭墻意如
　制國
　　左傳意如魯大夫季平子名昭公
　　二十五年伐季氏孟孫叔孫遂伐
　　公徒公遜於齊次於陽州
⬤
　朽根刖⬤華葉落去卒逢火焱隨風
　僵仆
　　無註
遯
　⬤表爲壇相與期言午中不㑹寵名
　弃廢
　　司馬穰苴請於齊景公使莊賈監
　　其軍苴與賈約曰日中㑹于軍門
　　苴立表下漏以待賈日中而賈不
　　至遂斬之
大壯
　四足俱走奴罷在後徳戰不勝敗於
　東楚
　　無註
⬤
執轡西朝囬還故處麥秀傷心叔父
有憂
　　無註
明夷
　長夜短日隂爲陽賊萬物空枯藏於
　北陸
　　漢志日行四陸春東陸夏南陸秋
　　西陸冬北陸
家人
鳲鳩七子均而不殆長大成就弃而
　合好
　　詩曹風鳲鳩篇云鳲鳩在桑其子
　　七兮淑人君子其儀一兮其儀一
　　兮心如結兮
睽
　三羊上山馳至大原黄龍⬤舟遂到
　夷傷究其玉囊
　　史記禹濟江黄龍⬤舟舟中人懼
　　禹仰天歎曰吾受命於天竭力以
　　勞萬民生⬤也死歸也余何憂於
　　龍顔色不變須⬤龍俛首低尾而
　　逝焉
蹇
　手足易處頭尾顛倒公爲雌嫗亂其
　蚕織
　　無註
觧
　登髙望家役事未休王政靡盬不得
　逍遥
　　四牡勞使臣之詩也云王事靡盬
　　不遑將父
損
　畏昬不行候待旦明燎獵受福老頼
　其慶
　　無註
益
　⬤獨特處莫依無輔心勞志苦
　　無註
遘
　山石朽破消崩墮墜上下離心君受
　其祟
　　無註
萃
　文母聖子無疆壽考爲天下主人受
　其福
　　文母者武王之母太姒也有莘姒
　　氏之女仁而明道文王嘉之親迎
　　于渭納以爲妃朝夕勤勞以進婦
　　道號曰文母生聖子武王周公旦
　　武王伐紂遂有天下國祚永乆受
　　福無疆也
升
　倔傀加俄前後相違言如鼈咳語不
　可知
　　無註
困
　五龍俱超強者敢走露我苗稼年嵗
　大有
　　無註
井
　虎除善猛難爲政毉⬤疲鹽車困於
　衘箠
　　⬤良馬服塩車而上大行之阪遇
　　伯樂輙長鳴出戰國䇿
革
　江南多蝮螫於手足⬤煩詰屈痛徹
　心腹
　　無註
鼎
　心無所據射鹿不得多言少實語成
　無事
　　無註
震
　君明主賢鳴求其友顯徳之政可以
　履事
　　無註
艮
　安上冝官一日九遷踰群越等牧在
　常山
　　漢田千秋一日九遷其官
漸
　俊辝解謝除去垢汙驚之成患嬰氏
　醳殘
　　無註
歸妹
　翁狂嫗盲相牽北行欲歸髙邑迷惑
　不得
　　無註
豐
　醉卧道傍迷旦失明不全我生
　　無註
旅
　北登⬤丘駕龍東遊王叔御后文武
　何憂
　　無註
巽
　恬淡無患遊戯道門與神往來長樂
　以安
　　無註
兊
　以㛰易系抱布自媒弃禮急情卒離
　憂悔
　　詩氓之⬤⬤抱布貿絲又匪我愆
　　期子無良媒此婦人爲人所棄而
　　自叙其事以道其悔恨之意也
渙
　⬤服大冠游戲道門以禮相終身無
　殃患
　　無註
節
　大麓魚池陸爲海涯君子失行小人
　相携
　　無註
中孚
　淵泉溢出爲我邑祟道路不通孩子
　心慣
　　慣當作憒
小過
　十里望煙散渙四分形體滅亡可入
　深淵終不見君
　　無註
旣濟
　⬤言相誤非姧徑路鳴鼓逐狼不知
　迹處
　　無註
未濟
　東失大珠西行弃⬤時多不利使我
　後起
　　無註
⬤(乾上/巽下)遘
　河伯大呼津不可渡往復爾故乃無
　大悔
　　莊子秋水時至百川灌河涇流之
　　大兩溪涯渚之間不辨牛馬河伯
　　自喜以爲天下之羙盡在矣
之乾
　蒙⬤恩徳長大成就柔順貞利君臣
　合好
　　無註
坤
東山西山各自止安心雖相望意不
　同堂
　　無註
屯
　登山上谷與虎相觸猬爲功曹班叔
奔北脫之嘉國
　　史記⬤筴傳云郭璞曰猬能制虎
　　猬刺端分兩岐似䑕少犯近則毛
　　刺攅起如矢也
蒙
　躓跛未起失利後市
　　無註
需
　結珠懷履卑斯以⬤爲君奴婢
　　無註
訟
　雞鳴失時民僑勞苦厖吠有威行者
　留止
　　無註
師
陳嬀敬仲示兆興姜乃寓營丘八世
　大昌
　　按春秋傳陳嬀姓敬仲即陳公子
　　完魯莊公二十二年奔齊使爲工
　　正⬤懿氏卜妻敬仲曰有嬀之後
　　將育于姜八世之後莫之與京姜
　　齊姓營丘齊所封之地
比
　鹿畏人匿俱入深谷短命不長爲虎
　所得死於牙腹
　　無註
小畜
　言無約結不成契劵殷叔季女公孫
　爭之強入委禽不恱於心乃適子南
　　鄭徐吾犯之妹羙公孫楚聘之矣
　　公孫黒又使強委禽焉註云禽鴈
　　也納采用鴈事見春秋魯昭公元
　　年殷叔未詳
履
　鼓瑟歌舞懽遺於酒龍喜張口大喜
　在後
　　無註
㤗
　凶憂災殃日益章明禍不可救三郤
夷傷
　　按春秋三郤晋大夫郤錡郤犨郤
　　至成公十七年晋厲公侈多外嬖
　　欲盡去群大夫而立其左右遂殺
　　三郤
否
　水流趨下遂成東海求我所有買鱣
　與鯉
　　無註
同人
　隂爲陽賊君不能尅舉動失常利無
　所得
　　無註
大有
　離牀失案⬤䘮其願都市無㑹叔季
　懷恨
　　無註
謙
　雍遏堤防水不得行火愼陽光隂霓
　伏藏走歸其郷
　　　當作霓
豫
　躄屈復申本乗浮雲貴寵母前
　　無註
隨
　實沈參罸以義㫁割次陸服薪成我
　霸功
　　實沈參神參虚晋地也罸當作虚
蠱
　金泉黄寳冝與我市娶嫁有息利得
　過母
　　無註
臨
　禹召諸侯㑹稽南山執玉萬國天下
　康寧
　史記禹南廵狩㑹諸侯于塗山執
　　玉帛者萬國
觀
　三蟲作蠱踐跡無與勝母盗泉君子
　不處
　　按史記鄒陽書里名勝母曽子不
　　入盗泉孔子不潄
噬嗑
華葉墮落公歸嫗宅夷子失民潔白
　不食
　　無註
賁
履機懼毀身王子廢終得所欲無有
　凶害
　　無註
剥
　道理和徳仁不相賊君子攸往樂有
　利福
　　無註
復
　合匏同牢⬤姜並居
　　無註
无妄
　⬤雎淑女賢賢妃偶冝家壽母福禄
　長乆
　詩⬤雎后妃之徳也云⬤⬤雎鳩
　　在河之洲窈窕淑女君子好逑
大畜
　騏驥晚乳不知子處旋動悲鳴痛傷
我心
　　無註
頥
　智嵓絶理隂孽謀主十日不食困於
申亥
　春秋昭公十三年夏四月楚公子
　　比等因四族之徒以入楚殺太子
　　禄及公子罷敵告乾谿之師使叛
　楚靈王還及訾梁而師潰遂依申
　　亥夏五月王縊于申亥氏
大過
監諸攻玉無不穿鑿麟鳯成形徳⬤
　君子三仁翼事所求必喜
　　無註
坎
昧暮乗車以至伯家踰梁渡河濟脫
　無他
　　無註
离
　吾有黍⬤委積外塲有用服葙運
　我藏冨於喜粮
　　無註
咸
　喜⬤且語不能掩口官爵並至慶賀
　盈户
　　無註
⬤
　霧露雪霜日暗不明隂孽生疾年榖
大傷
　　無註
遯
伯去我東⬤擾如蓬寤寐長歎展轉
空⬤内懷悵恨摧我肝腸
　詩衛風伯⬤篇云自伯之東首如
　　飛蓬又曰願言思伯使我心痗註
　　云婦人以夫乆役於外而作是詩
大壯
　亡羊捕牢母損於憂
　　無註
⬤
　販䑕賣卜利少無謀難以得家
　　鄭人謂玉未理者⬤周人謂䑕未
　　腊者朴周人懷朴過鄭賈曰欲買
　　朴乎鄭賈曰欲之出其朴乃䑕也
　　因謝不取出戰國䇿
明夷
　西戎爲疾幽君去室陳子發難項伯
成就
　春秋幽王十五年有西夷犬戎之
　難幽君即幽王也史記陳勝字渉
　秦二世元年起兵於蘄陳子即陳
　勝也項伯甞以身蔽翼沛公卒成
　　漢業
家人
　秋風生哀華落生悲公室多難羊舌
　氏衰
　　春秋魯昭公二十八年晉祁盈執
　　祈勝晉侯執祁盈殺之及楊食我
　　食我祁盈之黨也而助亂故殺之
　　遂㓕祈氏羊舌氏公室晋室晉侯
　　頃公也
睽
　持福厭患去除天殘日長夜盡喜世
蒙恩
　　無註
蹇
　新授大喜福復重來樂且日冨是惟
豐財
　　無註
觧
　前頓却躓左跌右逆登髙安梯復反
　來歸
　　無註
損
　夢飯不飽酒未入口嬰女雖好媒鴈
　不許
　　無註
益
　大都王市稠人多寳公孫冝賈資貨
　萬倍
　　無註
夬
　兩人俱醉相與悖戾心乖不同爭訟
　匈匈
　　無註
萃
　身無頭足超蹠空乖不能逺之中道
　廢休失利後時
　　無註
升
　三人俱行六目光明道逢淑女與我
　⬤子
　　無註
困
　進仕爲官不⬤復田⬤壽保年
　　無註
井
　先易後否失我所市騷蘇自苦思吾
　故⬤
　　無註
革
　蘇氏發言韓魏無患張子馳⬤燕齊
　以安
　　按史記蘇秦⬤韓魏以合從張儀
　　⬤燕齊以連衡
鼎
　武庫軍府甲兵所聚非里邑居不可
　舎止
　　無註
震
　一身三口莫適所與爲孺子牛田氏
　主咎
　　按春秋傳孺子名荼齊景公妾鬻
　　姒所生景公甞衘繩爲牛使荼牽
　　之故曰爲孺子牛
良
　西山東山各自止安心雖相望竟未
　上堂
　　無註
漸
　不改柯葉和氣中適君子所在安無
　怵惕
　　無註
歸妹
　將戌擊亥陽藏不起君子散亂太山
　危殆
　　無註
豐
　天官列宿五神舎室宫闕完堅君安
　其居
　　無註
旅
　左手把水右手把火如光與⬤不可
　得從
　　無註
巽
　逐狐東山水遏我前深不可渉失利
　後便
　　無註
兊
　水瀆魚室來灌吾邑衝没我家與狗
　俱遊
　　未詳
渙
　山險難登澗中多石車馳轊擊重載
　傷軸擔⬤善躓跌踒右足
　　無註
節
糟空無實豚彘不食庶民屈竭離其
居室
　　糟當作槽
中孚
　執⬤爛手火爲災咎公孫母頼敗我
　玉寳
　　無註
小過
　三虎上山更相噬嚙心志不親如⬤
　與怨
　　無註
旣濟
　西家嫁子借隣送女嘉我淑⬤賔主
　俱喜
　　無註
未濟
尅身潔巳逢禹廵狩⬤我玄圭拜受
　福祉
　　書禹貢云禹錫玄圭告厥成功言
　　水土旣平禹以玄圭爲贄而告成
　　功于舜也水色黒故圭以玄云
易林卷第十一
易林卷第十二
⬤(坤下/兊上)萃
　⬤慶受福有所⬤得不利出城病人
　困⬤
　　無註
之乾
　碩鼠四足飛不上屋顔氏淵徳未有
　爵禄
　　無註
坤
　新受大喜福履重職樂且日冨
　　無註
屯
　剋身整巳逢禹廵狩錫我玄珪拜受
　福祉
　　書禹貢云禹錫玄圭告厥成㓛言
　　水土旣平禹以玄圭爲贄而告成
　　㓛于舜也水色黒故圭以玄云
⬤
　置筐失筥輪破無輔家伯爲政病我
　下土
　　家伯周幽王臣詩十月之交四章
　　云家伯爲宰又云豔妻煽方處言
　　由小人用事於外嬖妾蠱惑於内
需
　機言不發頑不能逹齊魯爲仇亡我
　葵丘
　　按春秋僖公九年諸侯盟于葵丘
　　曰凡我同盟之人旣盟之後言歸
　　于好二十六年齊人侵魯西鄙魯
　　以楚師伐齊取榖竟亡葵丘之好
訟
　亡錐失斧公輸無輔抱其彛器適君
　子處
　　分輸子名班魯之巧人也
師
　家在海隅橈短深流伯氏難行無目
　以趨
　　無註
比
　徳施流行利之四郷雨師灑道風伯
　逐殃廵狩封禪以告成㓛
　　廵狩天子廵行諸侯所守之地封
　　禪封土爲壇除地爲禪古者帝王
　　之興毎易位而起必封乎泰山所
　　以告成㓛也
小畜
　筐傾筥覆䘮我公粒簡伯無禮太師
　正食
　　未詳
履
　泥滓汙辱弃⬤溝瀆爲衆所⬤終不
　顯禄
　　無註
泰
　獼猴兎走腥臊少肉漏巵承酒利無
　所得
　　無註
否
　鹿畏人蔵俱入深谷命短不長爲虎
　所得死於牙腹
　　無註
同人
　南山蘭芝君子所有東家淑女生我
　玉寳
　　蘭香草芝靈草也
大有
　左指右揮邪佞侈靡執節無良靈君
　以亡
　　按左傳陳靈公通于夏⬤遂爲徴
　　舒所害
謙
　鬱怏不明爲濕所傷衆隂群聚共奪
　日光
　　無註
豫
　穿鼻繫⬤爲虎所拘王母祝福禍不
　成災突然脫來
　　無註
隨
　貧⬤守門日破我盆毀甖傷釭空虚
　無子
　　無註
蠱
　襄王束帶鄭人是頼莊公卿士皇母
　憂苦
　　束當作叔襄王周惠王太子名鄭
　　叔帶襄王之弟惠后之子有寵於
　　惠后欲立叔帶故襄王避其難出
　　居于鄭莊公爲王卿士皇母即惠
　　后也
臨
　昭君死國諸夏⬤徳異⬤旣同宗我
　王室
　　無註
觀
　冬藪枯腐常風於道⬤⬤塵埃左右
　勞苦
　　無註
噬嗑
　六爻旣立神明喜告文定⬤祥康叔
　受福
　　按史康叔名封周武王同母少弟
　　也周公誅武庚以殷餘民封康叔
　　於衛作康誥酒誥梓材以命之康
　　叔之國民大⬤成王用事舉康叔
　　爲周司㓂賜衛寳⬤器
賁
　泣涕長訣我心不快逺送衛野歸寧
　無子
　　詩燕燕篇云之子于歸逺送于野
　　瞻望弗及泣涕如雨傳云衛莊姜
　　送戴嬀歸于陳而作也
剥
　三宿無主南行勞苦東里失利䘮其
　珍寳
　　無註
復
　大斧破木䜛佞敗國東間梁王禍及
　三子⬤人亂危懷公出走
　　按春秋傳晉獻公三子申生重耳
　　夷吾也獻公聴驪⬤之䜛殺申生
　　重耳奔蒲夷吾奔屈懷公夷吾子
　　也僖公二十三年自秦逃歸嗣立
　　明年文公立遂出之
無妄
　乗風上天爲時服軒周旋萬里無有
　患難
　　無註
大畜
　大樹百根北與山連文君作人受福
　萬年
　　詩云周王夀考遐不作人又曰豈
　　弟君子遐不作人盖言文王能變
　　化鼔舞振作天下之人而人歸之
　　故受此萬年之福也
頥
　陽伏在下隂制祐福生不逢時潜龍
　隱處
　　無註
大過
　亂頭多憂搔虱生愁膳夫仲尹使我
　無聊
　　詩十月之交云仲允膳夫膳夫上
　　士掌王之飲食膳饈者也
坎
　江河淮海天之都市商人受福國家
　冨有
　　無註
离
　太山幽谷鳯皇遊宿威儀有叙可以
　來福
　　泰山五嶽之東嶽也五經通義一
　　名岱宗王者受命易姓報㓛告成
　　必於岱宗也東方萬物始交代之
　　處
咸
　山水暴怒壞梁折柱稽難行旅留連
　愁苦
　　無註
⬤
　阿衡服箱太一載行廵時歷舎所之
　⬤昌
　　阿衡伊尹號太一星名
遯
　三宿無主南行勞苦東里失利䘮其
　珍寳
　　無註
大壯
　生無父母出門不喜買菽失粟亡我
　大乗
　　無註
⬤
　安坐玉堂聴樂行觴飲福萬歳日受
　無疆一云安坐北堂終夕舉觴福禄
　卒歳日受無疆
　　無註
明夷
　登危入厄四時變易春霜變雪物皆
　凋落
　　無註
家人
　衣穴履穿無以禦寒細小貧窶不能
　自存
　　無註
睽
　目不可合憂來搔足悚⬤恐懼去其
　⬤域
　　無註
蹇
　齎貝贖狸不聴我辭繫於虎鬚牽不
　得來
　　無註
解
　伯夷叔齊貞廉之師以徳防患憂禍
　不存聲芳後時
　　武王伐紂伯夷叔齊扣馬而諌其
　　後武王得天下不食周粟而死孔
　　子曰伯夷叔齊餓於首陽之下民
　　到于今稱之
損
　張王子季爭財相制啇君頑嚚不知
　所申
　　衛鞅⬤秦孝公變法令立徙木之
　　信孝公大⬤封鞅商於十五邑號
　　曰商君心不則徳義之經爲頑口
　　不道忠信之言為嚚
益
　長城旣立四夷賔服交和結好昭君
　受福
　　史記秦始皇遣⬤恬北監軍於上
　　郡築長城以遏胡虜而四海混一
夬
　千懽萬恱舉事爲決⬤受嘉慶動作
　有得
　　無註
遘
　種一得十日益有息仁政⬤民四國
　睦親
　　無註
升
　安子富有東國不殃齊鄭和親顯比
　以喜
　　無註
困
　九里十山道仰峻難牛馬不前復反
　來還
　　無註
井
　鳩杖扶老衣食百口増添夀考凶惡
　不起一云鳩杖扶身冨及其鄰子孫
　壽考慶吊不親
　　老人食多咽故刻杖爲鳩取鳩食
　　不咽之義出白帖
革
　霧露雪霜日暗不明隂孽爲疾年榖
　大傷一云不見日月霧臨霜雪年榖
　不登餱粮日絶
　　無註
鼎
　迷行數邪不知東西隂强暴逆道理
　不通
　　無註
震
　登髙上山見王自言信理我⬤得職
　⬤恩
　　無註
艮
　三世爲徳天祚以國封建少昊魯侯
　之福
　　無註
漸
　橋木無息漢女難得橘柚請佩反手
　難悔
　　橋當作喬詩漢廣南有喬木不可
　　休息漢有㳺女不可求思言文王
　　之化⬤于南國有以變其淫亂之
　　俗女子以端莊自守故詩人羙之
歸妹
　東鄰西家來即我謀中告吉誠使君
　安寧
　　無註
豐
　褰衣出户心欲北走王孫母驚使我
　長生
　　無註
旅
　三日不飲逺水無酒晝夜焦喉傷⬤
　爲咎
　　無註
巽
　衆口銷金愆言不驗腐臭敗兎入市
　不售
　　無註
兊
　⬤冠應門與伯爭言東家失狗意我
　不存爭亂忘因絶其所懽
　　無註
渙
　祚加明徳興我周國公劉文母福流
　子孫一云祚周福魯
　　公劉后稷之曽孫太王公劉之九
　　丗孫公劉雖在戎狄之間復修后
　　稷之業百姓懷之周道之興實自
　　此始
節
　針頭刺手百病瘳愈抑按捫灸死人
　復起
　　捫音門灸音乆
中孚
　元⬤⬤齒大賂爲寳稽疑當否衰微
　復起
　　詩泮水篇元⬤⬤齒大賂南金
小過
　故室舊廬消散無餘不如新創可以
　樂居
　　無註
旣濟
　老狐多態行爲蠱怪驚我主母終無
　咎悔
　　狐妖獸也
未濟
　愛子多才起跡空虚避害如神水不
　能濡
　　無註
⬤(巽下/坤上)升
　禹鑿龍門通利水泉東注滄海民得
　安全
　　龍門按書禹貢属雍州在今馮翊
　　夏陽縣以下皆言禹治水之㓛
之乾
　白鹿鳴⬤呼其老小喜彼茂草樂我
　君子
　　詩小雅⬤⬤鹿鳴食野之萍又云
　　以燕樂嘉賔之心
坤
　百里南行雖微得明去虞適秦為穆
　國卿
　　百里奚虞人也知虞之將亡遂去
　　適秦相穆公遂覇西戎
屯
　王冝孫喜張名益有龍子善行西得
　大壽
　　未詳
⬤
　⬤龍頭頸文章不成所求不得失利
　後時
　　無註
需
　商子無良相怨一方引剛交爭咎自
　以當
　　無註
訟
　衰老困極無齒不食痔病痟瘵就隂
　爲室
　　無註
小畜
　牛⬤同槽郭氏以亡國破爲虚君奔
　走逃
　　按胡傳莊公二十四年齊桓公問
　　郭父老曰郭何以亡父老曰見善
　　而不能舉惡惡而不能去所以亡
比
　安平不傾載福長生君子以寧
　　無註
師
　鳶生㑹稽稍巨能飛翺翔桂林爲衆
　鳥雄
　　㑹稽桂林皆地名
履
　日中明徳盛興兩國仁聖㑹遇君受
　其福臣多榮禄
　　無註
泰
　公劉之居太王所業可以長生拜受
　福爵
　　公劉后稷之曽孫太王公劉九世
　　孫公劉雖在戎狄之間復修后稷
　　之業百姓懷之周道之興實自此
　　始至太王復修后稷公劉之業積
　　徳行義國人皆戴之
否
　時凋歳霜君子疾病宗女無辜鄭受
　其殃
　　未詳
同人
　濟河踰阨脫母怵⬤四叔爲衛使惠
　不⬤
　　漢髙祖屢欲易太子吕后患之強
　　要張良畫計良曰帝所不能至者
　　四人夏黄公東園公綺里季角里
　　先生卑辭厚禮聘之來則使從太
　　子入侍此一助也髙后從其謀由
　　是得不廢後立爲惠帝
大有
　缺破不完殘瘵側偏公孫幽遏⬤踦
　後門
　　無註
謙
　延頸逺望眛爲目病不見叔⬤使伯
　憂心
　　無註
豫
　上無飛鳥下無走獸擾亂未清民勞
　於事
　　無註
隨
　乆隂霖雨塗行泥潦商人休止布空
　無有
　　布當作市
蠱
　盲者張目跛踦起行瞻望日月與王
　相迎
　　無註
臨
　據斗運樞髙歩六虚權旣在手寰宇
　可驅國大無憂與樂並居
　　斗北斗星名北極五星其紐天之
　　樞也
觀
　稼穡不偏重過不傾巧言賊忠傷我
　申生
　　春秋晋獻公嬖驪⬤驪⬤欲立其
　　子奚齊譛毀群公子及世子申生
噬嗑
　金城鐡郭上下同力政平民親㓂不
　敢賊
　　無註
賁
　目鏡不明冬災大傷盜華失實十年
　消亡
　　未詳
剥
　鰥寡孤獨命禄苦薄入室無妻武子
　悲哀
　　按春秋魯襄公二十五年崔武子
　　欲娶棠姜筮之其繇曰入其宫不
　　見其妻凶
復
　飲酒醉飽跳起爭闘伯䘮叔僵東家
　治䘮
　　無註
無妄
　介紹微子使君不殆二國合懽燕齊
　以安
　　史記蘇秦⬤燕易王曰臣居燕不
　　能使燕重而在齊則燕重易王許
　　之乃偽得罪於燕而奔齊齊宣王
　　以為客卿蘇秦⬤齊王髙宫室大
　　苑囿以明得意欲以敝齊而為燕
大畜
　牽牛繫尾詘折幾死雕世無仁不知
　所在
　　無註
頥
　東龍⬤獨不知所觸南北困窮王子
　危急
　　無註
大過
　疾貧王孫北陸無禪禄命苦薄兩事
　⬤門
　　無註
坎
　公孫駕釃載遊東齊延陵⬤産遺季
　苧衣
　　釃當作驪左傳鄭大夫子産吴公
　　子季札甞聘鄭與子産相得子産
　　以紵衣獻季札
离
　王良善御伯樂知馬文王東獵獲喜
　聖事開福祐賢周發興起
　　王良古之善御者伯樂古之善相
　　馬者此喻文王知太公之意按史
　　吕望姓姜年八十餘釣于渭水西
　　伯出獵載之以歸尊為太公武王
　　立爲師遂伐紂有天下發武王名
咸
　日月不居重耳趨舎遊燕入秦⬤國
　是霸
　　重耳晋文公名以驪⬤之䜛⬤奔
　　翟後入秦在外十九年僖公二十
　　四年入晉是爲文公遂霸諸侯
⬤
　假文翰翼隨風偕北至虞夏國興愛
　相得年歳大樂邑無盜賊
　　虞舜帝國號夏大禹國號
遯
　南行無遯延頸後食舉止失利累爲
　我孫
　　無註
大壯
　開元作喜建造利事平準貨寳海内
　殷冨
　　無註
⬤
　三犬俱走闘於谷口白鷰不勝死於
　阪下
　　無註
明夷
　驕胡大彤造惡作凶無所能成還自
　㓕身
　　一作驕胡犬形義通
家人
　拜跪賛辭無益於⬤大夫頑⬤使我
　生憂
　　無註
睽
　辰以降婁王駕廵狩廣祐施惠萬國
　咸喜
　　降婁宿名戌分廵狩天子廵行諸
　　侯所守之地也
蹇
　牽羭上樓與福俱居勞躬治國安樂
　無憂
　　羭音俞牡羊左傳專之羭註羙也
解
　白鳥銜餌鳴呼其子挾施張翅來從
　其母
　　無註
損
　盲瞽獨宿莫與共食老窮於人病在
　心腹
　　無註
益
　登木出淵稍上升天明徳孔聖白日
　載榮
　　無註
夬
　彭离濟東遷廢上庸佷戾無節失其
　竉功
　　彭越從漢屢立大㓛封梁王及陳
　　豨反於代徴兵梁王梁王⬤病不
　　徃髙帝怒使人讓之梁王⬤欲自
　　徃謝其將扈輙止之⬤王反梁王不
　　聴遂爲太僕所告漢帝使使掩捕
　　梁王囚之後赦處蜀
遘
　讃陽上舞神明生氣拜禹受福君施
　我徳
　　無註
萃
　從首至足部分爲六室家離散逐南
　乞食
　　無註
困
　民迷失道亂我統紀空使乾革實無
　所有
　　無註
井
　刻畫爲飾嫫母無鹽毛嬙西施求事
　必得
　　嫫母無鹽婦人貌之醜惡者毛嬙
　　即西施貌之羙好者
革
　居諸日月御暗不明長夜䘮中絶其
　紀綱
　　詩日月篇日居月諸照臨下土
鼎
　衣裳顛倒爲王來呼成就東國封受
　大休
　　齊詩云顛倒衣裳又云自公召之
震
　當變立權擿解患難渙然冰釋六國
　以寧
　　無註
艮
　西戎獯鬻病於我國扶陜之岐以保
　乾徳
　　獯鬻狄人名周太王避狄人之難
　　遷于岐山之下居焉
漸
　南行逐羊予利喜亡隂孽爲病復反
　其⬤
　　無註
歸妹
　㳺戯仁徳日益有福凶言不至妖孽
㓕息
　　無註
豐
　奏日新㛰就陽曰温喜樂萬歳⬤福
　有年一云獲福大椿
　　無註
旅
　隂升陽伏舜失其室相飾不食安巢
　如⬤
　　無註
巽
　臣尊主卑威權日衰侵奪無光三家
　逐公
　　春秋昭公二十五年九月戊戌伐
　　季氏叔孫氏孟氏救之三家反攻
　　公巳亥公遜于齊次于陽州
兊
　反言爲殘戎女生患亂吾家國父子
　相賊
　　春秋左傳晋獻公嬖驪⬤驪⬤欲
　　立其子奚齊賂外嬖梁五東⬤嬖
　　五譛毀群公子及世子申生
渙
　迎福開户喜隨我後康伯愷悌治民
　以禮
　　康伯即康侯之義周易晋卦曰康
　　侯用錫馬蕃庶註云康侯者治安
　　之侯也
節
　日就月將昭明有㓛靈䑓歡賞膠鼓
　作人
　　靈䑓文王䑓名古者天子有靈䑓
　　所以觀祲象望雲物
中孚
　百草嘉卉萌芽將出昆⬤扶户陽明
　得所
　　無註
小過
　天所祐助萬國日有福至禍去夀命
　長乆
　　無註
旣濟
　窮夫失居惟守弊廬⬤憂中懼惟日
　兢兢無悔無虞
　　無註
未濟
　買玉得石失其所欲荷蕢擊磬⬤世
　無聲
　　語云子擊磬於衛有荷蕢而過孔
　　氏之門者曰有心哉擊磬乎荷蕢
　　⬤士也
⬤(坎下/兊上)困
　席多針刺不可以卧動而有悔言行
　俱過
　　無註
之乾
　烏鵲食榖張口受哺⬤⬤恩徳長大
　成就柔順利貞君臣合好
　　無註
坤
　六鷁退飛爲襄敗祥陳師合戰右股
　夷傷遂以薨崩霸功不終
　　春秋僖公十六年正月六鷁退飛
　　過宋都二十二年十一月宋公及
　　楚人戰于泓宋師敗績公傷股二
　　十三年五月公卒傷於泓故也
屯
　匍匐出走驚惶悼恐白虎王孫蓐収
　在後居中無咎
　　無註
蒙
　庇盧不明使孔徳妨女孽亂國虐政
　傷仁
　　孔子爲政於魯齊人聞之懼饋女
　　樂以沮之季桓子受之不聴政
需
　石䑕四足不能上屋顔氏淑徳未有
　爵禄
　　無註
訟
　襄送季女至于蕩道齊子旦夕乆留
　連處
　　季女齊子齊襄公妹魯桓公夫人
　　也桓公十八年公與夫人姜氏如
　　齊詩云魯道有蕩齊子庸止
師
　麞鹿逐牧飽歸其居還反次舎樂得
　自如
　　無註
比
　望尚阿衡太宰周公藩屏湯武立爲
　侯王
　　望太公吕尚也阿衡伊尹也太宰
　　官名周公爲太宰
小畜
　開廓洪緒王迹所基報以八子㓛得
　侯時
　　春秋定公四年傳云武王之母弟
　　八人周公爲太宰康叔爲司㓂聃
　　季為司空五叔無官五叔即管蔡
　　成霍毛也周定鼎郟鄏卜年七百
　　卜世三十
履
　八㑹大都饒冨有餘安民利國可以
　長居
　　無註
泰
　隂雲四方日在中央人雖昬霧我獨
　昭明
　　無註
否
　薄爲災虐風吹雲⬤欲上不得復歸
　其宅
　　無註
同人
　昭昭略略非忠信客言語反覆以黒
　爲白
　　無註
大有
　三女爲姦俱㳺髙園背室夜行與伯
　⬤言禍及乃身⬤死誰禱
　　無註
謙
　渉尸留⬤大斧所視文昌司過簡公
　亂死
　　按春秋魯哀公十四年齊陳恒執
　　簡公于舒州遂死焉
豫
　大足長股利出行道囷倉充盈踈齒
　善市冝錢冨家事得萬倍
　　無註
隨
　筐筥錡釡可活百口伊氏鼎爼大福
　所起
　　按史記伊尹⬤鼎爼以滋味⬤湯
　　致於王道
蠱
　升髙登虚欲有望候駕之北邑與喜
　相扶
　　無註
臨
　用彼嘉賔政平且均螟蟲不作民得
　安寧
　　無註
觀
　桃夭少葉㛰⬤冝家君子樂胥長利
　止居
　　詩周南桃夭篇桃之夭夭灼灼其
　　華
噬嗑
　東行失旅不知所處西歸無妃莫與
　⬤語
　　無註
賁
　玩好亂目巧聲迷耳賊敗貞良君受
　其咎
　　無註
剥
　明徳孔嘉萬歳無虧駕龍廵狩王得
　安所
　　唐虞天子五載一廵狩聀方氏先
　　戒四方諸侯曰各脩平乃守考乃
　　聀事無敢不敬
復
　同本異葉樂仁上徳東鄰慕義來興
　吾國
　　無註
無妄
　戴山崔嵬曰髙無頽君主我徳賜以
　家國
　　無註
大畜
　築室合懽千里無患周公萬年祐我
　二人
　　周書洛誥曰我二人共貞公其以
　　予億萬年敬天之休
頥
　飬雞生雛畜馬得駒明堂太學君子
　所居
　　無註
大過
　雷行相逐無有休息戰於平陸爲夷
　所覆
　　無註
坎
　委蛇循河北至海涯渉歴要荒君世
　無他
　　無註
离
　鴻聲大視髙舉神化背昧向明以道
　福功
　　無註
咸
　比目四翼來安吾國福喜上堂與我
　同床
　　無註
⬤
　先縠彘季反謀桓子子從元帥遂行
　挑戰爲荆所敗
　　先縠彘季晋臣名桓子晋荀林父
　　也魯宣公十二年楚子圍鄭晋師
　　救之荀林父將中軍先縠佐之及
　　河聞鄭與楚平桓子欲還彘子曰
　　不可曰子爲元帥師不用命誰之
　　罪也遂請挑戰晋師敗績
遯
　三頭六足欲盗東國顔子在邇禍㓕
　不成
　　無註
大壯
　縁山升木中墜於谷子輿失勞黄鳥
　哀作
　　詩黄鳥子車秦三良子輿即子車
⬤
　南有嘉魚駕黄取麟魴鯉瀰瀰利來
　無憂
　　詩小雅南有嘉魚篇傳云嘉魚鯉
　　質鱒鯽肌出⬤南之丙穴
明夷
　䆳氣作雲⬤覆大君塞聦蔽明殷人
　賈傷
　　無註
家人
　舉翅攄翼⬤望南國延頸郄縮未有
　所得
　　無註
睽
　坎中蝦蟆乍盈乍虚三夕二朝形消
　無餘
　　無註
蹇
　僮子射御不知所定質疑⬤⬤孰知
　所避國安土樂冝利止居兵㓂不至
　民無搔擾
　　⬤所以筮⬤所以卜
解
　隂滛寒疾水離其室舟檝大作傷害
　⬤稷民飢於食不無病厄
　　無註
損
　離友絶朋巧言䜛匿覆白汚玉顔叔
　哀哭
　　未詳
益
　童女無媒不冝動摇安其室廬傅母
　何憂
　　無註
夬
　作凶作患北檄困貧東與禍連傷我
　老根
　　無註
遘
　東南其户風雨不處曣睨仁人父子
　相保
　　無註
萃
　⬤髮獸心難與比鄰來如飄風去如
　絶絃爲狼所殘
　　無註
升
　天覆地載日月運照隂陽允作方内
　四冨
　　無註
井
　桀亂無道民散不聚背室弃家君⬤
　出走
　　夏桀⬤戾湯伐之放於南巢而死
革
　申酉稷射隂慝萌作柯葭載牧泥塗
　不白
　　無註
鼎
　踝踵足傷右指病⬤失旅後時利走
　不來
　　無註
震
　四足俱走駑疲在後戰旣不勝敗於
　東野
　　無註
艮
　塗行破車醜女無媒莫適爲偶孤困
　獨居
　　無註
漸
　⬤髀大⬤不知憂懼開立大路爲主
　所召
　　無註
歸妹
　伯圭東行與利相逢出旣遭昧孰不
　相知憂不成凶
　　無註
豐
　東行賊家鄭伯失辭國無貞良居受
　其殃
　　無註
旅
　前屈後曲形體飭急絞黒大索困於
　清室
　　無註
巽
　鼓腋大喜行㛰飲酒嘉彼諸姜樂我
　皇考
　　無註
兊
　國將有事狐嘈向城三日悲鳴邑主
　大驚
　　無註
渙
　明徳尅敏重華貢舉放勲徴用公⬤
　⬤祐
　　書舜典曰若稽古帝舜曰重華恊
　　于帝濬哲文明温恭允塞玄徳升
　　聞乃命以位放勲者緫言堯之徳
　　業也
節
　秋隼冬翔⬤⬤嚴霜甲兵充庭萬物
　不生雄父夜鳴民大擾驚
　　無註
中孚
　絲紵布帛人所衣服摻摻女手紡績
　善織南國饒足取之有息
　　無註
小過
　鳯有十子同巢共母仁聖在位懽以
　相保興彼周魯
　　鳯靈鳥太平之世則見文王時鳴
　　於岐山魯周公之後
旣濟
　雄雞不晨雌鳴且伸志庇心離三旅
　出哀
　　書牧誓牝雞無晨牝雞之晨惟家
　　之索
未濟
　光祀春成陳寳雞鳴陽鳥失道不能
　自守消亡無咎舉事不成自取凶咎
　　按秦紀索隱註曰漢書郊祀志云
　　文公獲若石云于陳倉北坂城祠
　　之其神来若䧺雉其聲殷殷云野
　　鷄夜鳴以牢祠之號曰陳寳又臣
　　瓉云陳倉縣有寳夫人祠歳與葉
　　君神㑹⬤于此者也
⬤(巽下/坎上)井
　躓跛未起失利後市不得鹿子
　　無註
之乾
　左輔右弼金玉滿堂常盈不亡冨如
　敖倉
　　無註
坤
　雨師娶婦黄巖季子相呼而歸潤澤
　田里
　　⬤物志曰太公爲灌壇令武王夢
　　婦人當道夜哭問之曰吾是東海
　　神女嫁於西海神童今為灌壇令
　　當道廢我行我行必有大風疾雨
　　武王⬤召太公問之果有疾風⬤
　　雨從太公邑外過
屯
　螟蟲為賊害我稼穡盡禾殫麥秋無
　所得
　　無註
⬤
　跛躄難歩遲不及舎露宿澤陂亡其
　⬤袴
　　跛波上聲躄音壁
需
　大夫行父無地不渉爲吾相土莫如
　韓樂可以居止長安冨有一云㳺行
　諸國莫若居韓相土旣沃可以長安
　　詩韓奕詩云蹶父孔武靡國不到
　　爲韓姞相攸莫如韓樂
訟
　少孤無父長失慈母悖悖煢煢莫與
　爲福
　　無註
師
　側弁醉客重舌作凶披髮夜行迷亂
　相誤亡失居止一云醉客酩酊披髮
　夜行迷亂失所安識第邑
　　詩賔之⬤筵是曰旣醉不知其郵
　　側弁之俄
比
　馬驚破處王孫沉溝身死魂去自爲
　患害
　　無註
小畜
　東行述職征討不服侵齊伐陳銜璧
　爲臣大得意還
　　春秋魯僖公六年楚子圍許許男
　　面縛衘璧侵齊伐陳未詳
履
　百足俱行相輔爲強三聖翼事王室
　寵光
　　三聖堯舜禹也
泰
　本根不固華葉落去更爲⬤嫗
　　無註
否
　牧羊稻園聞虎喧喧畏懼休息終無
　禍焉
　　無註
同人
　履位乗勢靡有絶蔽爲⬤所圖與衆
　庶位
　　無註
大有
　大輿多塵小人傷賢皇甫司徒使君
　失家
　　詩十月之交云皇父卿士畨維司
　　徒皆周幽王臣小人也卒至幽王
　　失國古文甫與父通用
謙
　安和太山福祐屢臻雖有狼虎不能
　危身
　　無註
豫
　同氣異門各别東西南與凶遇北傷
　其孫一云同氣異門一東一西兄弟
　受禍子孫必凶
　　無註
隨
　蜆見不祥禍起我郷行人畏亡使命
　不通一云行人畏懼邑客逃藏
　　蜆爾雅云縊女郭璞註小黒䖝也
蠱
　無事召禍自取災殃畜狼飬虎必見
　賊傷
　　無註
臨
　順風吹火牽⬤驥尾易為功力因權
　受福
　　無註
觀
　五嶽四瀆霑濡爲徳行不失理民頼
　恩福
　　五嶽山名四瀆江河淮濟
噬嗑
　延陵聦敏樂聴太史雞鳴大國姜氏
　受福
　　按春秋傳延陵季子適魯觀樂於
　　太史詩齊雞鳴思賢妃也
賁
　神鳥五色鳯凰爲主集於王谷使君
　得所一云國有禎祥鳯凰來集時稱
　太平以後齊急
　　無註
剥
　媒妁先明雖期不得齊女長子亂其
　紀綱一云齊女長子失其紀綱雖有
　先媒必竟不來
　　春秋桓公十八年公與夫人姜氏
　　如齊申繻曰女有家男有室謂之
　　有禮易此必敗
復
　明月作晝大人失居衆星霄亂不知
　所據
　　無註
無妄
　少康興起誅澆復祖微㓕復明大禹
　享祀一云微㓕却光享祀大禹
　　夏少康誅㓕澆歸故都即位夏道
　　復興
大畜
　千門萬户大福所處黄屋左纛龍徳
　獨有
　　無註
頥
　乾作聖男坤爲智女配合旣成長生
　得所
　　無註
大過
　羿張烏號彀䠶驚狼鍾鼓夜鳴將軍
　壯心趙國雄勇闘死滎陽
　　羿后羿善射烏號弓名榮當作滎
坎
　炙魚銅斗張伺夜䑕不忍香味機發
　爲祟祟在頸頭笮不得去
　　無註
离
　髙飛不視貪叨所在臭腐爲患自害
　躬身一云⬤位貪榮内濁外清時時
　暫遇日日禍生
　　無註
咸
　鉛刀攻玉堅不可得單盡我力齒為
　疾賊
　　無註
⬤
　方啄宣口聖知仁厚釋解倒懸家國
　大安
　　方啄宣口前小畜之噬嗑作方喙
　　廣口義通
遯
　踟蹰南北誤入䘮國杜季利兵傷我
　心腹
　　無註
大壯
　公孫之政惠而不煩喬子相國終身
　無患
　　喬當作僑公孫僑子産也相鄭國
　　有恵政
⬤
　弧矢大張道絶不通小人㓂賊君子
　壅塞
　　無註
明夷
　藏戟之室封豕受福充澤肥腯子孫
　蕃息
　　無註
家人
　八子同巢心勞相思雖苦無憂
　　無註
睽
　循理舉手舉求取予六體相摩終無
　咎殃
　　無註
蹇
　王子公孫把絃攝丸發輙有⬤家室
　饒足
　　無註
解
　井者有悔渇蜺為怪不亟徙郷家受
　其殃
　　無註
損
　鄭㑹細　國亂失頃弘明早見止樂
　不聴
　　未詳
益
　穿室鑿墻不直生訟褰衣渉露雖勞
　無功
　　無註
夬
　脫⬤免乳長大成就君子萬年動有
　利得
　　無註
遘
　五心乖離各引是非莫適為主道路
　塞壅
　　無註
萃
　百柱載梁千歳不僵大願輔福文武
　以昌
　　武王勝殷封同姓諸侯以輔周室
升
　營城洛邑周公所作丗逮三十年歷
　七百福祐封實堅固不落
　　周公作洛邑定鼎於郟鄏卜曰傳
　　世三十歷年七百出史記
困
　牛耳聾蔽不暁聲味委以鼎爼方始
　亂潰
　　無註
革
　從叔旅行食於東昌嘉伯恱喜與我
　芝香
　　無註
鼎
　訾娵開門鶴鳴彈冠文章進用舞韶
　和鸞三仁翼政國無灾殃
　　韶舜樂名和鸞皆鈴也在軾曰和
　　在鑣曰鸞車馬之飾也訾陬開門
　　未詳
震
　遊䰟六子百木所起三男從父三女
　隨母至巳而反各得其所
　　易乾坤生六子乾父坤母三男震
　　坎艮三女巽離兊又曰遊魂為變
　　百木所起至巳而反未詳
艮
　南山藺⬤使君媚好皇女長婦多孫
　衆子
　　藺當作蘭春秋鄭文公有妾曰燕
　　姞夢天與之蘭曰蘭有國香人服
　　媚之既而文公見之與之蘭而御
　　之生穆公名之曰蘭
漸
　黄虹之野賢君在位榮叚爲相國無
　災殃
　　賢君謂齊桓公榮叚前卦作管叔
　　盖管叔相桓公以覇諸侯之事
歸妹
　穿鑿道路爲君除舎開闢福門喜在
　我隣
　　無註
豐
　商風數起天下昬晦旱魃爲虐九土
　兵作
　　商傷也其氣遒勁彫落萬物
旅
　自衛歸魯時不我與冰炭異室仁道
　隔塞
　　孔子當周之季自衛反魯
巽
　原本空文
兊
　六虵奔走俱入茂草驚於長注畏懼
　啄口
　　無註
節
　避虵東走反入虎口制於爪牙骨爲
　灰土
　　無註
中孚
　頃迭不行弱足善僵孟縶無良失其
　寵光
　　春秋魯昭公二十年齊豹盗殺衞
　　侯之兄孟縶琴張將徃吊之仲尼
　　曰齊豹之盗孟縶之賊汝何吊焉
小過
　十羊俱見黄頭為首嵗羙民安國樂
　無咎
　　無註
旣濟
　望風入門來到我隣餔吾養均
　　無註
未濟
　登髙車反視天彌逺虎口不張害賊
　消亡
　　無註
易林卷第十三
⬤(离下/兊上)革
　馬服長股冝行善布蒙祐諧偶⬤金
　五倍
　　布當作市
之乾
　髙原峻山陸土少泉草木林麓嘉得
　所畜
　　無註
坤
　一門二⬤結緝不便峻道異路日暮
　不到
　　無註
屯
憂禍解除喜至慶來坐立懽門與樂
爲隣
　　無註
蒙
　殊⬤異路心不相慕牝牛牡猳鰥無
　室家
　　猳音加牡豕也
需
　太王爲父季歴孝友文武聖明仁政
　興起旦隆四國載福綏厚
　　中庸武王纉大王王季文王之緒
　　壹戎衣而有天下
訟
　臨河求鯉燕蜿失餌屏氣攝息不得
　鯉子
　　無註
師
　買利求福莫如南國仁徳所在金玉
爲寳
　　無註
比
　白虎赤憤闚觀王庭宫闕⬤甲大小
　出征天地煩潰育不能嬰
　　無註
小畜
　子車鍼虎善人危殆黄鳥悲鳴傷國
　無輔
　　詩黃鳥哀三良也秦穆公卒以子
　　車氏之三子爲殉云交交黄鳥止
　　于楚誰從穆公子車鍼虎
履
　两目失明日暮無光脛足跛歩不可
　以行頓於丘傍
　　無註
㤗
　羅網四張鳥無所翔征伐困極飢窮
　不食
　　無註
否
　伯夷叔齊貞廉之師以徳防患憂禍
　不存
　　伯夷叔齊⬤竹君之二子也武王
　　伐紂叩馬而諫義不食周粟孔子
　　曰伯夷叔齊餓于首陽之下民到
　　于今⬤之
同人
疾貧望幸使伯行販開牢擇羊多得
大牂
　　無註
大有
　南山之陽華葉鏘鏘嘉樂君子爲國
　寵光
　　無註
謙
　東壁餘光數暗不明主毋嫉妬亂我
　業事
　　東壁星名
豫
迷行晨夜道多湛露瀐我袴⬤重不
　可渉
　　無註
隨
　目瞤足動喜如其願舉家蒙寵
　　漢書眼瞤得酒肉瞤如倫切目動
　　之貌
蠱
　飛不逺去法爲罔待禄飬未冨
　　無註
噬嗑
　側基敗宫重舌作凶⬤⬤長夜迷亂
　相誤深亡⬤居
　　無註
賁
　亥午相錯敗亂緒業民不得作
　　無註
无妄
雙鳬俱飛欲歸稻池經渉雚澤爲矢
所射傷我胷臆
　無註
大畜
　天門開闢牢户寥廓桎梏解脫抅囚
縱釋
　　桎音只梏音谷抅音拘
頥
　尼父孔丘善釣鯉魚羅釣一舉得⬤
萬頭冨我家居
　　吏記世家曰孔子名丘字仲尼世
　　⬤爲尼父語云子釣而不綱
大過
　彭君爲妖⬤龍作災盗尭衣裳聚跖
　荷兵青禽照夜三日夷亡
　　彭君一卦作彭名妖作娯⬤作白
　　衣作舜聚作桀夜作火見比之蒙
坎
華言風語亂相誑誤終無凶事安寧
　如故
　　無註
离
　逃頸見足身困不辱欲隠避仇爲害
　所賊
　　無註
咸
　無足斷跟居處不安凶惡爲殘
　　跟音根
⬤
　三人俱行北求大牂長孟病足倩季
　負囊柳下之貞不失我糧
　　無註
遯
　退飛見祥傷敗毀墜守小失大功名
　不遂
　　無註
大壯
持心懼怒善數搖動不安其處散災
　府藏無有利得
　　無註
⬤
牽尾不前逆理失臣恵朔以奔
　　春秋桓公十六年左公子⬤右公
　　子職立公子黔牟衛侯朔出奔齊
明夷
　禄如周公父子俱封
　　周公周之⬤宰其子伯禽封魯侯
家人
　吾有八人信允篤畒爲尭所舉
　　八元八凱之徳曰齊聖廣淵明允
　　篤誠畒當作誠
睽
　乆隂霖雨泥塗行潦商人休止市空
無寳
　　無註
蹇
　無足斷跟居處不安凶惡爲殘
　　跟音根
解
　馬蹄躓車婦惡破家青蠅汚白恭子
　離居
　　青蠅詩篇名青蠅汚⬤能變白黒
　　春秋左傳晋獻公嬖驪⬤驪⬤欲
　　立其子奚齊譛毀群公子及世子
　　申生恭子即申生也
損
　噂噂不言莫如我垣歡樂堅固可以
　長安
　　噂音撙
益
懿公淺愚不深受謀無援失國爲狄
所賊
　春秋閔公三年狄人伐衛懿公好
　　鶴鶴有乗軒者將戰國人皆曰使
　　鶴遂爲狄所㓕
夬
　騏驎緑耳章明造父伯夙奉獻襄續
　厥緒佐文成覇爲⬤元輔
　按史記趙世家造父取驊騮緑耳
　　以獻於周穆王王賜之趙城其後
　生趙夙輔晉獻公伐霍夙之後生
　衰事晉文公遂霸諸侯
姤
駕車入里求鮮魴鯉非其肆居自令
　後市
　　無註
萃
求獐嘉郷惡地不行道止中遷復反
其⬤
　　無註
升
杖鳩⬤裝醉卧道傍不知何公⬤我
　錦囊
　　老人食多咽故刻杖爲鳩取鳩食
　　不咽之義出白帖
困
登崑崙入天門過糟丘宿玉泉同惠
歡見欣君
　崑崙之⬤在西北方去嵩髙五萬
　　里地之中其髙萬一千里出五色
　　雲氣㤗山有大小天門仰視天門
　　如從穴中望天䆫糟丘玉泉未詳
井
水爲火壯患厭不起季伯夜行與喜
　相逢
　　無註
鼎
烏孫氏女深目黒醜嗜欲不同過時
無偶
　　烏孫國名其女目深而醜黒也
震
　子鉏執麟春秋作元隂聖將終尼父
悲心
　左傳哀公十四年春西狩於大野
　叔孫氏之車子鉏商⬤麟孔子作
　春秋
艮
灼火泉原釣魴山顛魚不可得炭不
　可燃
　　無註
漸
　天馬五道炎火乆處往來上下非文
　釣巳衣衰絲麻相隨在歌凶惡如何
　　未詳
歸妹
　鴟鴞破斧沖人危殆頼旦忠徳轉禍
　爲福頃危復立
　　鴟鴞破斧皆⬤風詩篇名言周公
　　誅管蔡以安周室之事
豐
　杜飛門啓憂患大觧不爲身禍
　　無註
旅
　石門晨開荷蕢疾貧遁世隠居竟不
逢時
　　石門即論語所謂晨門掌晨啓門
　　之人與荷蕢等皆賢而隠者
巽
兎聚東郭衆大俱獵圍缺不成無所
　能⬤
　　東郭㕙海内之狡兎
兊
　三羊群走雉兎驚駭非所畏懼自令
勞苦
　　無註
渙
　羽翮病傷無以爲強宋公徳薄敗於
水泓
　　魯僖公二十二年宋襄公及楚人
　戰于泓宋師敗績
節
　⬤姜雅叔三人偶食論仁義福以安
　王室
　　周公⬤姓太公姜姓二人夾輔周
　　室雅叔未詳
中孚
精誠所在神爲人輔徳教之中彌世
長乆三聖乃興多受福祉
　　無註
小過
歧周海隅獨樂不憂可以避難全身
　保才
　　文王生於歧周太公辟紂居東海
　　之濵
旣濟
　⬤獨特處莫依爲輔心勞志苦
　　無註
未濟
　頋望登臺意常欲逃賈辛醜惡妻不
　安夫
　　春秋魯昭公二十八年魏獻子謂
　　賈辛曰昔賈大夫惡娶妻而羙三
　　年不言不⬤
⬤(巽下/离上)鼎
積徳之至君政且温伊吕股肱國冨
　民安
　　伊尹相湯吕望興周
之乾
頃筐卷耳憂不得傷心思故人悲慕
失母
　　按詩傳頃欹也筐竹器卷耳枲耳
　　葉如䑕耳叢生如盤言后妃以君
　　子不在而思念之故賦此詩託言
　　之也
坤
　郤叔賈貸行禄多悔利無所得
　　無註
屯
蹙狂跛祍辟坐不行弃損平人名字
　無中
　　無註
蒙
　文王四乳仁愛篤厚子畜十男無有
　折夭
　　按淮南子云文王有四乳
需
容民畜衆不離其居
　　無註
訟
　三推相逐蠅墜釡中灌沸淹殪與母
　長決
　　無註
小畜
　東家殺牛聞臭腥臊神背不顧命衰
　絶周亳社災焼宋人夷誅
　　周易旣濟九五東隣殺牛不如西
　　隣之禴⬤春秋魯哀公四年六月
　　辛丑亳社災公羊注云何以書記
　　灾也
比
陸居少泉髙山無雲車行千里塗汚
　尔輪亦爲我患
　　無註
師
　所望在外鼎令方來拭爵澡罍炊食
　待之不爲季憂
　　無註
履
　長子入獄婦饋毋哭霜降旬日郷晦
　伏法
　　無註
泰
　温山松栢常茂不落鳯凰以庇得其
歡樂
　　無註
否
大屋之下朝多君子徳施⬤育宋受
　其福
　　無註
同人
　羅張目決圍合耦缺魚鳥生脫
　　無註
大有
　羔裘豹祛髙易我字君子維好
　　詩鄭風羔裘之詩曰羔裘豹飾孔
　　武且力此刺朝之詩也
謙
　大頭明目載受喜福三雀飛來與禄
　相得
　　無註
豫
消鋒鑄刄縱牛放馬甲兵解散夫婦
　相保
　史記武王勝殷包藏弓矢戢弭干
　戈以示弗用歸馬于華山之陽放
　牛于桃林之野以示弗服
隨
⬤日舉釣田弋獵禽反行飲至以告
　喜功
　　吉日詩篇名羙宣王田也
蠱
　商人行旅資無所有貪貝逐利留連
　玉帛馭轅内安公子何咎
　　無註
臨
　火井⬤谷⬤芒生角犯歴天門闚見
　太微登上玉⬤家易共公
　　無註
觀
　秋隼東翔數⬤嚴霜甲兵庭堂萬物
　不生雞釡夜鳴民擾大驚
　　無註
噬嗑
東行西歩失其次舎乾侯野井昭君
䘮居
　春秋昭公二十五年九月戊戌伐
　　季氏叔孫氏孟氏救之三家反攻
　　公巳亥公孫于齊次于陽州二十
　　六年三月公至自齊居于鄆三十
　　二年薨于乾侯齊侯唁公于野井
賁
腫頸病腹䧟厠汚辱命短時極⬤子
哀哭
　春秋晉侯有疾張如厠䧟而卒
剥
　切膚近火虎絶我鬚小人横⬤君復
　何之
　　無註
復
　女室作毒爲我心疾和不能治⬤人
赴告
　春秋魯昭公元年晉侯求醫於秦
　秦伯使醫和視之曰疾不可爲也
　　是謂近女室疾如蠱庚戌卒
无妄
　兵征大宛北出玉門與胡㓂戰平城
　道西七日無糧身㡬不全
　大宛⬤名單于圍漢祖白登七日
大畜
　九子十夫莫適與居貞心不壹自令
老⬤
　　無註
頥
東行稻麥遂至家國樂土無灾君父
　何憂
　　無註
大過
　作室山根所以爲安一夕崩顛破我
　饔飱
　　無註
坎
　六人俱行各遺其囊黄鵠失珠無以
爲明
　　無註
离
　伯蹇叔盲莫爲守裝失我衣裘我是
隂郷
　　無註
咸
褒寵洒尤敗政傾家覆我宗國秦㓕
　周室
　　周幽王寵褒姒廢申后并太子宜
　　臼申侯怒與西夷犬戎攻幽王虜
　　褒姒其後秦卒㓕周
⬤
　該言譯語仇禍相得冰入炭室消滅
　不息
　　無註
遯
　彭名爲妖⬤龍作災盜尭衣裳聚跖
　荷兵青禽照夜三旦夷亡
　　妖作娯⬤作白衣作舜聚作桀夜
　　作火見比之蒙
大壯
朝露白日四馬過隙歲短期促時難
⬤得
　　李斯傳胡亥曰人生猶騁六⬤過
　　决隙
⬤
　耳闕道衰所爲不成求事匪得
　　無註
明夷
申公患楚危不自安重耳出奔側䘮
　其魂
　　春秋成公七年楚共王即位子重
　　子反㓕申公巫臣之族申公亡之
　　⬤重耳⬤文公名僖公四年⬤驪
　　⬤之譛出奔蒲
家人
南上太山困於此桑左砂右石牛馬
　無食
　　無註
睽
　海隅遼右福禄所在柔嘉蒙禮九夷
　何咎
　　東方之夷有九種
蹇
　陽春生長萬物茂壯垂枝布葉君子
　比徳
　　無註
益
　坐朝乗軒據徳宰民虞舜受命六合
　和親
　　書舜典曰⬤稽古帝舜玄徳升聞
　　乃命以位
夬
　東行西坐䘮其犬馬南求驊騮失車
　林下
　　無註
姤
　砥徳礪材果當成周拜受大命封爲
齊侯
　春秋太公吕望起漁釣爲周文王
　　師號師尚父佐定天下以功封爲
　齊侯
萃
　西逢王母⬤我九子相對懽喜王孫
　萬户家蒙福祉
　　無註
升
　安坐玉⬤聴韶行觴飲福萬嵗日受
　無疆
　　韶舜樂書簫韶九成鳯凰来儀
困
　登髙望家役事未休王政靡盬不得
　逍遥
　詩四牡篇云王事靡盬不遑將父
　此勞使臣而作也
井
擊鼓䧟陔不得相踰章父文徳福厭
禍消
　　陔階次也按禮有陔夏樂謂擊皷
　　爲登階之莭章甫冠名䧟當作蹈
　　父與甫同
革
　追亡逐北呼還㓜叔至止而復得反
　其室
　　無註
震
　老猾大偷東行盜敖困於噬敖㡬不
　得去
　　無註
艮
　禹召諸侯㑹稽南山執玉萬國天下
　康安
　　史記禹南廵狩㑹諸侯于塗山執
　　玉帛者萬國
漸
　忉怛忉怛如將不活黍稷之恩靈⬤
　以存⬤生保年
　　按春秋魯宣公二年晋宣子舎于
　　翳桑見靈輙餓食之及靈公欲殺
　　宣子輙倒㦸以禦公徒而免之
歸妹
　侯叔興起季子冨有照臨楚國蠻荆
　是安
　　季子即魯大夫季孫氏專國政孔
　　子稱季氏富於周公按春秋魯昭
　　公七年楚子成章華之䑓願與諸
　　侯落之薳啓強曰臣能得魯侯来
　　召公辭曰昔先君成公命我先大
　　夫嬰齊曰吾不忘先君之好將使
　　衡父照臨楚國鎮撫其社稷以輯
　　寧爾民
豐
　白馬駵駁更生不休冨我商人利得
　如丘
　　駵音留駁音⬤
旅
　灼火泉原釣魴山顛魚不可得炭不
　可燃
　　無註
　　爲亂成王死事見春秋文公元年
渙
　虎飲欲食見猬而伏禹通龍門避咎
　除患元醜以安
　　史記⬤筴傳云郭璞曰猬能制虎
　　猬刺端分两岐似䑕少犯近則毛
　　刺攅起如矢也神禹治水鑿龍門
　　在夏陽馮翊縣當大河之中
節
　安民呼池玉杯大按泉如白⬤一色
⬤願
　　紂爲酒池玉杯⬤筯以侈周武王
　伐之
中孚
⬤鳬鴛鴦相隨君行南至饒澤食魚
與梁君子與長
　　無註
小過
蔡侯朝楚留連江渚踰時歴月思其
　君后
　　魯定公三年冬蔡昭侯適楚獻裘
　　於昭王昭王服之以享蔡侯蔡侯
　　亦服其一子常欲之弗與三年止
　　之
旣濟
　膠車駕東與雨相逢五棨觧墜蝢阨
　獨坐憂爲身禍
　　五棨當作五楘
未濟
　螟蟲爲賊害我稼穡盡禾殫麥利無
　所得
　　螟食苗心蟲害稼穡者也
⬤(震上/震下)震
　枯⬤不朽利以濟舟渡踰河海無有
　溺憂
　　無註
之乾
　䧟塗溺水火焼我履憂患重累
　　無註
坤
　旦生夕死名曰嬰⬤不可得視
　　無註
屯
⬤水潜鑿使君潔白衣素附珠遊戲
臯　得其所願心志娯樂
　　當作沃詩揚之水刺晋昭公也
　昭公分國以封沃沃盛彊國人將
　叛而歸沃焉揚之水白石鑿鑿素
　　衣朱襮從子于沃旣見君子云何
　　不樂
蒙
　衆鳥所翔中有大恠九身無頭魂驚
　魄去不可以居
　　無註
需
　刖根枯株不生肌膚病在於心日以
燋枯
　　無註
訟
府藏之冨王以振貸捕魚河海　笀
多得
　　　當作笱笀當作罔
師
　一莖九纒更相牽攣宿明俯仰不得
東西請獻當報日中⬤刑
　　無註
比
耋老鮐背齒牙動摇近地逺天下入
黄泉
　　詩黄耇鮐背言老人背⬤鮐魚也
小畜
羊舌叔虎野心善怒瀆貨無厭以滅
　其身
　　羊舌虎晋叔向弟也生羙而有勇
　　力魯襄公二十一年范宣子以其
　　爲欒盈之黨殺之
履
謀疑八子更相欺紿管叔善止不見
　邪期
　　未詳
泰
　伴跳不逺心與言反尼丘顧家茅蕈
　朱茟
　　未詳
否
　蚍蜉載盆不能上山摇推跌䟦頓傷
　其顔
　　載當作戴蚍蜉蠧有翼者蜱蜉戴
　　盆即蚍蜉撼大⬤之義量小而望
　　大也
同人
朝露不乆爲恩惠少膏澗欲盡咎在
枯槁
　　澗當作潤
大有
　河伯之功九州攸同載祀六百光烈
　無窮
　　載祀六伯商之曆數也商頌曰奄
　　有九有即九州也又曰濬哲維商
　　長發其祥洪水茫茫禹敷下土方
　　帝立子生商盖商之封國在禹治
　　水之時也
謙
　三人北行大見光明道逢淑女與我
　⬤子
　　無註
豫
　金精曜怒帶鈞通午徘⬤髙庫宿於
　木下兩虎相拒弓弩滿野
　　鈞當作劒通當作過
隨
　江河淮海天之奥府衆利所處可以
　冨有好樂喜友
　　無註
蠱
　不虞之患禍生無門奄然⬤卒病傷
　我心
　　無註
臨
　⬤龍頭頸文章未成甘言羙語⬤辝
　無名
　　無註
觀
　缺破不成胎⬤不生不見兆形
　　無註
噬嗑
　旁行不逺三里復反心多畏惡日中
　止舎
　　無註
賁
　四隤不安兵革爲患掠我妻子家履
　飢寒
　　無註
剥
喜來如雲嘉福⬤門衆才君子舉家
蒙懽
　　無註
復
載金販狗利弃我走藏匿淵底折悔
爲咎
　　無註
无妄
　日中爲市各抱所有交易貲賄函珠
懷寳心恱懽喜
　　易繫辭日中爲市致天下之民聚
　　天下之貨交易而退各得其所盖
　　取諸噬嗑
大畜
　月歩日趍周遍次舎經歴致逺無有
難處
　　無註
頥
陽明失時隂凝爲憂主君哀泣䘮其
元侯
　　無註
大過
年衰嵗暮精魄遊去形容消枯䘮子
恩呼
　　無註
坎
　少無功績老困失福跂行徙⬤不知
　所立
　　無註
离
　持心瞿目善數摇動自東徂西不安
　其處散渙府藏無有利得
　　瞿其俱切鷹隼視也
咸
　賫貝贖狸不聽我辝繫於虎⬤牽不
　得來
　　無註
恒
老狼白獹長尾大胡前顛郤躓無有
利得
　　無註
遯
背地相憎心志不同如火與金君猛
　臣慢虎行兎伏
　　無註
大壯
　夏臺牖里湯文阨處⬤侯歠醢歧人
　恱喜
　　牖當作羑湯囚夏臺文王拘羑里
　　史記西伯九侯鄂侯爲紂三公紂
　　醢九侯徐廣曰九侯一作⬤侯
晉
　牙孽生齒螳蜋啓户幽人利貞鼓翼
起舞
　　一作牙孽生逹見遯之兊
明夷
列女無夫閔思苦憂齊子無良使我
　心愁
　　齊子齊襄公妹魯桓公夫人事見
　　詩齊風南山篇
家人
　踐履危難脫阨去患入福喜門見悔
　大君
　　無註
睽
　折臂接手不能進酒祈祀閑曠神怒
　不喜
　　無註
蹇
　蟻封户穴大雨將集鵲起數鳴牝雞
歎室相薨雄父未到在道
　　無註
解
　胡俗戎狄太隂所積固氷⬤寒君子
　不存
　　⬤當作沍
損
　翕翕䡘䡘稍頽崩顛减其令名身不
　得全
　　翕音吸䡘音田
益
　灾蟲爲賊害我稼穡盡禾單麥秋無
　所得
　　無註
夬
　三幸飛來自我逢時俱行先至多得
　大利
　　無註
姤
龍馬上山焦無水泉喉焦唇乾渇不
　能言
　　無註
萃
春生孶乳萬物繁熾君子所集禍災
　不到
　　無註
升
　王孫季子相與爲友明允篤誠升擢
薦舉
　史記髙陽氏有才子八人謂之八
　愷髙辛氏有才子八人謂之八元
　尭未及舉舜於是舉八愷使主后
　　土舉八元使布五教
困
　六明並照政紀有統秦楚戰國民受
其咎
　　無註
井
　蝃蝀充側佞人所惑女謁横行正道
壅塞
　　蝃蝀詩篇名言蝃蝀在東而人不
　　敢指以比滛奔之惡人不可道况
　　女子有行又當逺其父母兄弟
革
　登崑崙入天門過糟丘宿玉泉問惠
懽見欣君
　　崑崙之⬤在西北方去嵩髙五萬
　　里地之中其髙萬一千里出五色
　　雲氣㤗山有大小天門仰視天門
　　如從穴中望天䆫糟丘玉泉未詳
鼎
體重飛難未能越⬤不啻留垣上下
　墟塞心不遑安
　　無註
艮
　玄黃虺隤行者勞罷役夫憔悴踰時
　不歸
　　詩卷耳后妃以君子不在而思念
　　之曰陟彼崔嵬我馬虺隤又云陟
　　彼髙岡我馬玄黄又云我僕痡矣
　　云何吁矣
漸
　孔徳如玉出於幽谷飛上髙木鼓其
　羽翼輝光照國
　　無註
歸妹
　火雖熾在吾後㓂雖衆出我右身安
　居不危殆
　　無註
豐
　旃裘羶國文禮不飾跨馬控絃伐我
　都邑
　　無註
旅
　⬤⬤八十慕徳獻服邉鄙不聳以安
　王國
　　無註
巽
　心得所好口常爲⬤公孫蛾眉雞鳴
樂夜
　　無註
兊
　馬能⬤乗見邑之野并⬤粢稻喜恱
　无咎
　　無註
節
東行西歩失其次舎乾侯野井昭君
　䘮居
　　按春秋昭公二十五年公孫于齊
　　次于陽州至于野井二十六年居
　　于鄆三十二年卒于乾侯
渙
　髙飛視下貪叨所在腐臭爲患害於
　躬身
　　無註
中孚
神鳥五采鳯凰爲主集於山谷使年
嵗有
　　無註
小過
　石門晨⬤荷蕢疾貧遁世隠居竟不
　逢時
　　石門地名⬤當作啓語云有荷蕢
　　而過孔氏之門者註云荷蕢隠士
旣濟
　⬤⬤齧齧貧⬤相責無有懽怡一日
　九結
　　⬤玉篇無齧倪結切噬也
未濟
　白日⬤光雷車避藏雲雨不行各止
　其郷
　　無註
⬤(艮下/艮上)艮
　君⬤獨處單弱無輔名曰困苦
　　無註
之乾
　憂驚巳除禍不爲災安全以來
　　無註
坤
穿匏挹水篝鐡燃火勞罷力竭飢渇
　爲禍
　　匏瓠也
屯
　蹇牛折角不能載粟災害不避年歳
　無榖
　　無註
蒙
　邑將爲虚居之憂危
　　無註
需
　根刖殘⬤華葉落去卒逢火焱隨風
　僵仆
　　焱音熖
訟
　元后貪欲窮極民力執政乖㸦爲夷
　所偪
　　㸦當作互
小畜
　辰次降婁王駕廵時廣祐施惠國安
　無憂
　　降婁星名
比
　髙源峻山陸土少泉草木林麓嘉禾
　所炎
　　無註
師
　北山有⬤使叔壽考東領多栗冝行
　賈市陸梁雌雉所至利害
　　語山梁雌雉時哉時哉
履
　䡘䡘轠轠嵗暮偏弊寵名損弃君衰
　於位
　　䡘音田轠音雷
㤗
　放衘委轡犇亂不制法度無恒君失
　其位
　　無註
否
　獨坐西垣莫與言⬤秋風多哀使我
　心悲
　　無註
同人
　脛急股攣不可出門暮速歸旅必爲
身患
　　無註
大有
　情僞難知使我偏頗小人在位雖聖
　何咎
　　無註
謙
　⬤稷醇醲敬奉山宗神嗜飲食甘雨
　嘉降庶物蕃廡時無災咎
　　詩甫田篇云以祈甘雨以介我稷
　　⬤又楚茨云神嗜飲食卜爾百福
豫
　公子王孫把彈攝丸發輙有⬤室家
　饒足
　　無註
隨
　隂升陽伏舜失其室⬤母赤子相餧
　不食
　　無註
蠱
　七竅龍身造易八元法則天地順時
　施恩利以長存
　　聖人心有七竅伏犧蛇身人首遇
　　河中龍馬⬤圗則而書之以畫八
　　卦
臨
　逐狐東山水遏我前深不可渉失利
　後便
　　無註
觀
　衘命辱使不堪其事中墜落去更爲
⬤載
　　無註
噬嗑
　温仁君子忠孝所在入閨爲儀禍菑
　不處
　　無註
賁
春多膏澤夏潤優渥稼穡成熟畒⬤
　百斛師行失律覇功不遂
　　易師⬤曰師出以律失律凶也
剥
　二女共室心不⬤食首⬤如蓬憂常
　在中
　　無註
復
築⬤石顛立本泉源疾病不安老狐
爲鄰
　　無註
无妄
　欲避凶門反與禍隣顛覆不制痛薫
我心
　　無註
大畜
　踧行⬤視有所畏避狸首伏藏以夜
爲利
　　無註
頥
　八面九口長舌爲斧劈破瑚璉殷商
絶後
　　未詳
大過
　和氣相薄膏澤津液生我嘉榖
　　無註
坎
　消金厭兵雷車不行民安其郷
　　無註
离
　秦儀機言觧其國患一⬤燕下齊襄
　以權
　　蘇秦主從張儀主衡秦事燕儀事
　　秦張儀歸報秦王復使東⬤齊
咸
　旦奭王輔周徳孔明越裳獻雉萬國
　咸康
　　周公旦召公奭二人夾輔周室以
　　⬤周家彊盛交趾南有越裳氏重
　　三譯而来獻白雉
⬤
　弱足刖跟不利出門賈市無盈折亡
爲患
　　無註
遯
　堅氷黄鳥帝哀悲愁不見白粒但覩
　䔧蒿數驚鷙鳥爲我心憂
　　無註
大壯
　魂微惙惙属纊聴絶曠然大通復更
　生活
　　惙音輟
⬤
　隂生獐鹿䑕舞⬤哭靈⬤墜處一云
　靈䑕陸處⬤哭䑕舞雨甑草生仁知
　敗國桀亂無緒
　　無註
明夷
　諸石攻玉無不穿鑿龍體具舉魯班
　爲輔　麟鳯成形徳⬤君子
　　無註
家人
　山作天時陸爲海口民不安處
　　無註
睽
　東風啓户隠伏歡喜萌庶蒙恩復得
　我子
　　無註
蹇
華燈百枝稍暗衰微精光欲盡奄如
灰靡
　　無註
觧
　三十無室⬤宿桑中上宫長女不得
來同使我失期
　　無註
損
　⬤與石⬤麋碎無疑動而有悔出不
　得時
　　無註
益
秦兵争強失其貞良敗於殽郷
　　秦穆公違蹇叔之諫命孟明伐晋
　　師敗于殽
夬
　虎除善猛難爲攻醫⬤窮塩車困於
　衘箠
　　⬤良馬服塩車而上太行之阪遇
　　伯樂輙長鳴出戰國䇿
遘
操笱⬤狸荷弓射魚非其器用自令
　心勞
　　無註
萃
　葵丘之盟⬤獻㑹行見太宰辝復爲
　還輿
　　按春秋僖公九年齊侯盟諸侯于
　　葵丘宰孔先歸遇⬤侯曰可無㑹
　　也齊侯不務徳而勤逺畧無勤於
　　行⬤侯乃還
升
　臏詐龐子夷竈盡毁兵伏卒發矢至
　如雨魏師驚亂將⬤爲虜㳙死⬤下
　史記齊軍入魏地用孫臏之計减
　竈以示怯伏兵馬陵期暮見舉大
　則發諸軍如約萬弩夾道而起魏
　　兵大敗龐㳙自剄死虜太子申
困
　南行出城世得天福王⬤歸齊頼其
　所欲
　　詩何彼穠矣王⬤下嫁於諸侯而
　　作也其曰平王之孫齊侯之子註
　　云平王即平王冝臼齊侯即襄公
　　諸児事見春秋
井
　冬采微蘭地凍堅難利走室北暮無
　所得
　　無註
革
　王僑無病狗頭不痛亡⬤失履乏我
　送從
　僑當作喬古仙人名一作三尸失
　履見隨之觧狗作苟見謙卦
鼎
　宛馬疾歩盲師坐御目不見路中宵
　不到
　　漢大宛有良馬
震
　求利難國亡去我北憂歸其城反爲
　吾賊
　　無註
漸
　比目四翼安我⬤國上下無患爲吾
喜福
　　無註
歸妹
　八材旣登以成股肱厖降庭堅國無
災凶
　　髙陽氏才子厖降庭堅其二子也
豐
　稍弊穿空家莫爲宗爲身作凶一云
　宗字下云奴婢逃走子西父東
　　無註
旅
　鳥舞國城邑懼卒驚仁徳不修爲下
　所傾
　　無註
巽
　三榖不熟民苦困急亟之南國嘉樂
有得
　　無註
兊
黃裳建元福徳在身禄祐洋溢封爲
齊君賈市無門冨寳多飱
　　易坤六五黄裳元⬤文在中也
渙
　齊東郭廬嫁於洛都驪婦羙好利得
　過倍
　　齊棠公之妻東郭偃之姊也驪婦
　　晋獻公之嬖人也
節
　安牀厚褥不得乆宿弃我嘉宴困於
　南國⬤抒之憂不成禍災
　戰國䇿秦甘茂曰魯人與曽參同
　姓名者殺人人告其母母曰吾子
　　不殺人織自⬤三告之其母懼投
　　杼踰垣而走
中孚
　内崩身傷中亂無常雖有羙粟不我
食得
　　無註
小過
　出門逢患與禍爲怨更相擊刺傷我
　指端
　　無註
旣濟
　出入節時南北無憂行者函至在外
　歸來
　　無註
未濟
　公孫駕驪載游東齊延陵⬤産遺季
　紵衣
　　左傳産鄭大夫子産季呉公子季
　　札聘於鄭子産獻以紵衣
易林卷第十三
易林卷第十四
⬤(巽上/艮下)漸
　别離分散長子從軍稚叔就賊寡老
　獨居莫爲種⬤
　　無註
之乾
　旦種菽豆暮成藿羮心之所願志快
　意愜
　　無註
坤
　杜飛門啓憂患大解不爲身禍
　　一作修福行善不爲身禍
屯
　東山西山各自止安雖相登望竟未
　同堂
　　無註
⬤
　衆鳥所翔中有大恠九身無頭魂驚
　魄去不可以居
　　未詳
需
　交侵如亂民無聊頼追我濟西敵人
　破陣
　　我當作戎春秋莊公十八年公追
　所得
　　卞和得玉璞獻楚懐王王以爲欺
　　斬其一足
比
　文山鴻豹肥腯多脂王孫獲願載福
　巍巍
　　無註
小畜
　周成之隆刑錯除凶太宰費石君子
　作人
　　成康之際天下安寧刑措四十餘
　　年不用太宰即⬤宰周公也
履
　珪璧琮璜執贄見王百里寗戚應聘
　齊秦
　　百里奚事秦寗越事齊
泰
　穿空漏徹破壞我缺陶弗能治瓦甓
　不鑿
　　無註
否
　鴻飛循陸公出不復伯氏客宿
　　詩⬤風九罭篇云鴻飛遵陸公歸
　　不復於汝信宿
同人
　蝦蟇群聚從天請雨雲雷運集應其
　願所
　　無註
大有
　老弱無子不能自理為民所憂終不
　離咎管子治國侯伯賔服乗輿八百
　尊我⬤徳
　　管子即管仲相桓公覇諸侯
謙
　蟠梅折枝與母别離絶不相知
　　無註
豫
　盛中不絶衰者復掇盈滿减虧癡蠡
　肥腯鄭昭失國重耳興立一云盛去
　必衰羸去⬤肥鄭昭失國重耳得時
　　春秋桓十一年鄭莊公卒昭公入
　　嗣立至十七年遇弑重耳⬤文公
　　名僖公二十四年入殺懐公而立
　　遂覇諸侯
隨
　聞虎入邑必欲逃匿無據易徳不見
　藿菽終無憂慝
　　無註
蠱
　隨時逐便不失利門多獲得福冨於
　封君
　　無註
臨
　禹作神鼎伯益銜指斧斤旣折撞立
　獨⬤賣萬不讎枯槁為禍
　　禹分九州収天下羙銅鑄為九鼎
　　以象九州伯益舜之虞官禹甞薦
　　益於天後益避位箕山天下之人
　　不歸益而歸啓
觀
　春鴻飛東以馬⬤金利得十倍重載
　歸郷
　　無註
噬嗑
　金齒鐡牙夀考冝家年嵗有儲貪利
　者得雖憂無咎
　　無註
賁
　膏澤沐浴洗去汚辱振除災咎更與
　福處
　　周禮九徳之歌九韶之舞所謂沐
　　浴膏澤而歌詠勤苦者也
剥
　履階登墀髙登峻巍福禄洋溢依天
　之威
　　無註
復
　坤厚地徳庶物蕃息平康正直以綏
　大福
　　易坤卦坤厚載物徳合無疆
無妄
　絶域異路多所畏惡使我驚懼思吾
　故處
　　無註
大畜
　襁褓孩㓜冠帶成家出門如賔父母
　何憂
　　無註
頥
　一尋百莭綢繆相結其指詰詘不能
　解脫
　　無註
大過
　鷹鸇獵食雉兎困急逃頭見尾為害
　所賊
　　無註
坎
危坐至暮請求不得膏澤不降政戾
　民惑
　　無註
离
　剛柔相呼二姓爲家霜降旣同惠我
　以仁
　　無註
咸
慈母念子饗賜得士蠻夷來服以安
　王國
　　無註
⬤
　良夫孔⬤脅悝登䑓樂季不扶衛輙
　走逃
　　按春秋左傳孔伯⬤與其豎渾良
　　夫爲蒯聵刼孔悝登䑓衛亂季路
　　死焉衛輒奔宋
遯
　子長忠直李氏為賊禍及無嗣司馬
　失福
　　子長司馬遷也因言李陵事遂下
　　蚕室
大壯
　節度之徳不渉亂國雖昧無光後大
　受慶
　　無註
⬤
　駈羊南行與禍相逢狼驚我馬虎盗
　我子悲恨自咎
　　無註
明夷
　尼父孔丘善釣鯉魚羅釣一舉得獲
　萬頭冨我家居
　　史記世家曰孔子名丘字仲尼少
　　貧賤爲飬與⬤或不得巳而釣弋
蹇
　敏捷極疾如猨集木彤弓雖調終不
　能獲
　　無註
暌
　設⬤捕魚反得居諸貟困竭忠伍氏
　夷誅
　　貟伍子胥名春秋哀公元年吴子
　　夫差伐越許越行成子胥諌弗聴
　　十一年吴將伐齊貟諌夫差弗聴
　　賜属鏤之劍以自死
家人
　大根不固華葉落去更為⬤嫗
　　無註
解
　冠帶南遊與福相期徼於嘉國拜爲
　逢時
　　無註
損
　年豐歳熟政仁民樂禄人獲福
　　無註
益
　築闕石顛立基泉源疾病不安老⬤
　無鄰
　　無註
夬
　逐⬤東山水遏我前深不可渉失利
　後便
　　無註
遘
　麟子鳯雛生長嘉國和氣所居康樂
　温仁⬤多聖人
　　無註
萃
　西行求玉兾得瑜璞反得凶惡使我
　驚惑
　　瑜玉之羙者
升
　心狂老悖聴視聾盲正命無常下民
　多孽
　　無註
困
　南國少子才略羙好求我長女賤薄
　不與反得醜惡後乃大悔
　　無註
井
　逶迤髙原家伯妄施亂其五官
　　家伯周幽王臣詩曰皇父卿士畨
　　維司徒家伯爲宰言幽王所以⬤
　　變異者由小人用事於外也小人
　　指家伯而言
革
　謝恩拜徳東歸吾國歡樂有福
　　無註
鼎
　雞鳴同舉思配無家執珮持鳬無所
　⬤之
　　無註
震
　凶重憂累身受誅罪神不能解
　　無註
艮
　虎豹熊罷遊戯山谷仁賢君子得其
　所欲
　　無註
歸妹
　海隅遼右福禄所在柔嘉⬤祉九夷
　何咎
　　語云子欲居九夷註云東方之夷
　　有九種
豐
　華首之山仙道所遊利以居止長無
　咎憂
　　泰華首陽皆山名泰華踞中土西
　　偏謂之西嶽軒帝遊焉伯夷叔齊
　　⬤于首陽之下
旅
　甲乙戊庚隨時轉行不失常節萌牙
　律屈咸逹生出各樂其⬤
　　無註
巽
　跛躓未起失利後市不得鹿子
　　無註
兊
　怙恃自⬤不去於下血從地出誅罰
　失理
　　無註
渙
　江河淮海天之都市啇人受福國家
　饒有
　　無註
節
　節情省慾賦歛有度家給人足利以
　冨貴
　　無註
中孚
　牝牛鳴㕼呼求其潦雲雨大㑹流成
　河海
　　無註
小過
　日月之塗所行必到無有患故
　　無註
旣濟
　乗風而舉與飛鳥俱一舉千里見吾
　愛母
　　無註
未濟
　隂醜陽爭卧木反立君子攸行䘮其
　官職
　　無註
⬤(兊下/震上)歸妹
　堅冰黄裳鳥哀悲愁不見白粒但覩
　藜蒿數驚鷙鳥為我心憂
　　易曰履霜堅冰至又曰黄裳元⬤
之乾
　荆木冬生司㓂緩刑威權在下國亂
　且順
　　書周官司㓂掌⬤禁詰姦慝刑暴
　　亂
坤
　喘牛傷暑弗能成畒草莱不闢年歳
　無有
　　世⬤滿奮畏風坐武帝琉璃屏内
　　奮有寒色帝問之曰臣如吴牛見
　　月而喘註牛畏日暑見月疑是日
　　故喘
屯
　魚欲⬤流衆不同心至徳安樂一云
　潜伏
　　無註
蒙
　春耕有息秋入利福獻豜大豵以樂
　成㓛
　　⬤風詩云三之日于耜四之日舉
　　趾又曰九月築⬤圃十月納禾稼
　　四章曰言私其豵獻豜于公註云
　　豵一歳豕豜三歳豕也
需
　生有聖徳上配太極皇靈建中授我
　以福
　　詩曰克配彼天莫匪爾極言后稷
　　之徳真可配天使我蒸民得以粒
　　食者莫非其徳之至也書曰建中
　　于民又曰歛時五福用敷錫厥庶
　　民言建中者立中道於天下也中
　　者天下之所同有然非君建之則
　　民不能以自中而禮義者所以建
　　中者也
訟
　右撫琴頭左手援帶凶訟不巳相與
　爭戾失利而歸
　　無註
師
　炙魚枯斗張伺夜䑕舌不忍味機發
　爲祟笇不得去
　　無註
比
　申酉⬤服牛馬休息君子以安勞者
　得懽
　　無註
小畜
　堯門尹爵聖徳増益使民不疲安無
　怵⬤
　　尹治也正也
履
　⬤公寡婦獨宿悲苦目張耳鳴莫與
　⬤語
　　無註
泰
　外得好畜相與嫁娶仁賢集聚諮詢
　厥事傾奪我城使家不寧
　　無註
否
　煎砂盛暑鮮有不朽去河三里敗我
　利市老牛盲馬去之何悔
　　無註
同人
　甲乙戊庚隨時轉行不失常節萌牙
　律屈咸逹出生各樂其⬤
　　無註
大有
　依宵夜遊與君相遭除解煩惑使心
　不憂
　　無註
謙
　死友絶朋巧言為䜛覆白汚玉顔叔
　哀喑
　　未詳
豫
　逐利三年利走如神　轉東西如鳥
　避丸
　　　當作輾
隨
　隄防壞决河水放逸傷害稼穡居⬤
　獨宿没溺我邑
　　無註
蠱
　隂陽隔塞許嫁不荅旄丘新臺悔徃
　歎息
　　旄丘新臺皆詩篇名旄丘責衛之
　　不能救⬤新䑓刺宣公不循乎禮
　　也
臨
　伯夷叔齊貞廉之師以徳防患憂禍
　不存
　　伯夷叔齊⬤竹君之二子武王伐
　　紂叩馬而諌義不食周粟⬤于首
　　陽山孔子曰伯夷叔齊餓于首陽
　　之下民到于今稱之
觀
　陽爲狂悖㧞劒自傷爲身生殃
　　無註
噬嗑
　進士爲官不⬤復田獲夀保年
　　無註
賁
　耕石不生弃禮無名縫衣失鍼⬤袴
　弗成
　　無註
剥
　靈⬤陸處一旦失所伊子復耕桀亂
　無輔
　　伊尹耕於有莘之野湯聘之進於
　　桀桀不能用復歸于湯
復
　室當源口溺漂爲海財産單盡食衣
　無有
　　無註
無妄
　雞方啄粟為狐所逐走不得食惶懼
　喘息
　　無註
大畜
　家在海隅繞旋深流豈敢憚行無木
　以趨
　　無註
頥
　他山之儲與環爲仇來攻我城傷我
　飢膚國家騷憂
　　飢當作肌
大過
　弊鏡無光不見文章少女不嫁弃於
　其公
　　無註
坎
　大虵巨魚相⬤於郊君臣隔塞郭公
　出廬
　　春秋狄人伐衛衛立戴公廬曹(郭當/作戴)
离
　絶世無嗣福禄無存精神渙散離其
　躬身
　　無註
咸
　文君之徳飬仁致福年無胎夭國冨
　民實憂者之望増參盜息
　　此言文王之徳盖周家積功累仁
　　歛時五福民無夭札國家阜豐人
　　安盗息焉増參未詳
⬤
　合歡之國喜爲我福東嶽南山朝躋
　成息
　　東嶽五嶽之一南山即南嶽衡山
遯
　憂人之患履悖易顔爲身禍殘率身
　自守與喜相抱長子成老封受福祉
　　無註
大壯
　太公避紂七十隱處卒受聖文為王
　室輔
　　⬤太公⬤于屠釣後遇文王遂興
　　周室
⬤
　江漢上流政逆民憂隂伐其陽雌為
　雄公
　　無註
明夷
　縮緒亂絲舉手爲災越畒逐兎䘮其
　衣袴
　　無註
家人
　臭⬤腐水與狼相輔亡夫失子憂及
　父母
　　無註
睽
　刲羊不當女執空筐兎跛鹿踦縁山
　墜墮䜛佞亂作
　　易歸妹上六女承筐無實士刲羊
　　無血無攸利傳曰女當承事筐篚
　　無實則無以⬤士刲羊無血亦無
　　以⬤也
蹇
　抜劒傷手見敵不善良臣無佐國憂
　爲咎
　　無註
解
　三羖五牂相隨俱行迷入空澤循谷
　直北經渉六駁爲所傷賊
　　無註
損
爭雞失羊亡其金囊利得不長陳蔡
　之患頼楚以安
　　史記孔子在陳蔡之間楚使人聘
　　之孔子將徃拜禮陳蔡大夫謀曰
　　楚⬤用孔子則陳蔡大夫危矣於
　　是乃相與發徒圍孔子於野不得
　　行絶糧使子貢至楚楚昭王興師
　　迎孔子然後得免
益
　三驪⬤銜南芷取香秋蘭芬馥盈滿
　神匱利我仲季
　　無註
夬
　孟夏巳丑哀呼尼父明徳訖終亂虐
　兹起
　　春秋哀公十六年四月巳丑孔子
　　卒
姤
　履不容足南山多革家有芳蘭乃無
　病疾
　　無註
萃
　三足無頭弗知所之心強睛傷莫使
　爲明不見月光
　　無註
升
戴堯扶禹松喬彭祖西過王母道里
　夷易無敢難者
　　堯唐帝名禹夏禹姒姓赤松王喬
　　彭祖皆古仙人名王母亦神仙也
困
　式微式微憂禍相絆隔以嵓山室家
　分散
　　式微詩篇名黎侯寓于衛其臣勸
　　以歸也
井
　靈⬤陸處一旦失所伊子復耕桀亂
　無輔
　　伊尹耕於有莘之野湯聘之進於
　　桀桀不能用復歸于湯
革
　仁徳覆洽恩及異域澤⬤殊方禍災
　隱伏蚕不作室寒無所得
　　無註
鼎
　夏麥䴸䵃霜擊其芒疾君敗國使年
　夭傷
　　䴸音孚䵃古猛切
震
　火雖熾在吾後㓂雖多出我右身安
　⬤不危殆
　　無註
艮
　逺遼絶路客宿多悔頑囂相聚生我
　畏惡
　　無註
漸
　懸懸南海去家萬里飛兎⬤駿一日
　見母除我憂悔
　　無註
豐
　困而後通雖危不窮終得其願⬤姜
　相從
　　周公⬤姓太公姜姓周公以二叔
　　流言居東山太公避紂釣于渭濵
　　二人同輔周室
旅
　西賈巴蜀寒雪至轂欲前不得還反
　室屋
　　巴蜀地名也
巽
　作新⬤陵爛䧟難登三駒摧車躓頓
　傷頥
　　無註
兊
　延頸望酒不入我口深目自苦利得
　無有幽人恱喜
　　無註
渙
　仲春孟夏和氣所舎生我喜福國無
殘賊
　　無註
節
　張羅捕鳩兎離其災雌雄俱得為⬤
　所賊
　　無註
中孚
　三人俱行一人言北伯仲欲南少叔
　不得中路分爭道闘相賊
　　無註
小過
　然諾不行欺紿誤人使我露宿夜歸
　温室神怒不直⬤欲求獨刺擊其目
　反言自賊
　　無註
旣濟
　陳辭逹誠使安不傾増禄益夀以成
　㓛名
　　無註
未濟
　火燒公床破家㓕亡然得安昌先憂
　重䘮
　　無註
⬤(离下/震上)豐
　諸孺行賈經渉大阻與杖爲市不憂
　危殆利得十倍
　　無註
之乾
　鼎足承徳嘉謀生福爲王開庭得心
　所欲
　　無註
坤
　曵綸河海釣挂魴鯉王孫利得以饗
　仲友
　　無註
屯
　東山臯洛畔逆不服興師征討恭子
　敗覆
　　按春秋魯閔公二年晋侯使太子
　　申生伐東山臯落氏僖公二年⬤
　　⬤譛申生十二月戊申縊于新城
⬤
　千里騂駒爲王服車嘉其麗榮君子
　有成
　　無註
需
　二龍北行道逢六狼暮宿中澤爲禍
　所傷
　　無註
訟
　天災所逰凶不可居轉徙獲福留止
　危憂
　　無註
師
　狐狸雉兎畏人逃去分走竄匿不如
　所處
　　如當作知
比
　雨師娶婦黄巖季女成禮旣㛰相呼
　南去膏潤下土年歳大有
　　⬤物志曰太公爲灌壇令武王夢
　　婦人當道夜⬤問之曰吾是東海
　　神女嫁於西海神童今爲灌壇令
　　當道廢我行我行必有大風疾雨
　　武王⬤召太公問之果有疾風⬤
　　雨從太公邑外過
小畜
　外栖野䑕與雞爲伍瘡痍不息即去
　其室
　　無註
履
　夭命絶後⬤傷無主彷徨兩社獨不
　得酒
　　兩社春與秋二社⬤也
泰
　鵠思其雄欲隨鳯東順里羽翼出次
　須日中苗北邑復反其室
　　前卦里作理苗作留
否
　蜲虵九子長尾不殆均明光澤燕自
　受福
　　未詳
同人
　日走月歩趨不同舎夫妻反目君主
　失國
　　易小畜卦輿脫輹夫妻反目
大有
　宣房户室枯期除毒文徳淵府害不
　能賊
　　無註
謙
　齊東郭盧嫁於洛都駿艮羙好謀利
　過倍
　　齊棠公之妻東郭偃之姊也
豫
　病篤難醫和不能治命終期訖下即
　蒿里
　　春秋晋侯有疾求醫於秦使醫和
　　視之曰疾不可爲也公遂卒蒿里
　　挽歌也
隨
　開廓緒業王迹所起⬤徳七百報以
　八子
　　春秋定公四年傳云武王之母弟
　　八人周公為太宰康叔爲司㓂聃
　　季爲司空五叔無官五叔即管蔡
　　成霍毛也周定鼎郟鄏卜年七百
　　卜丗三十
蠱
　豐年多儲江海饒魚商客善賈大國
　冨有
　　無註
臨
　鵠求魚食過彼射邑矰加我頭繳掛
　羽翼欲飛不能爲羿所得
　　羿古之善射者
觀
　望城抱子見邑不殆公孫上堂大君
　歡喜
　　無註
噬嗑
　左指右麾邪滛侈靡執節無良靈公
　以亡
　　按左傳陳靈公通于夏⬤遂爲徴
　　舒所害
賁
　日中爲市各持所有交易資賄函珠
　懷寳
　　周易繫辭日中爲市致天下之民
　　聚天下之貨交易而退各得其所
　　蓋取諸噬嗑
剥
　山没丘浮陸爲水魚鷰雀無廬
　　無註
復
　馬服長股冝行善市⬤祐諧偶獲利
　五倍終日在市詰朝獲利旣享嘉福
　得之以義
　　無註
無妄
　三狸捕䑕遮遏前後死於環域不得
　脫走
　　無註
大畜
　⬤舞國社歳樂民喜臣忠於君子孝
　於父
　　古者國有大社祀用仲春上戊戊
　　属土也
頥
　慈母望子遥思不巳乆客外野我心
　悲苦
　　無註
大過
　雨師娶婦黄巖季子成禮旣㛰相呼
　南去膏潤下土年歳大有
　　愽物志曰太公為灌壇令武王夢
　　婦人當道夜哭問之曰吾是東海
　　神女嫁於西海神童今爲灌壇令
　　當道廢我行我行必有大風疾雨
　武王⬤召太公問之果有疾風暴
　　雨從太公邑外過
坎
　百狗同室相嚙爭食枉矢西流射我
　暴國髙宗⬤方三年乃服
　　周易旣濟卦九三爻曰髙宗伐⬤
　　方三年克之小人勿用
离
　早霜晚雪傷害禾麥⬤功弃力飢無
　可食
　　無註
咸
　腐臭所在青蠅集聚辯變白黒敗亂
　⬤國君爲臣逐失其寵禄
　　詩青蠅篇營營青蠅止于⬤䜛人
　　罔極此言幽王聴䜛敗國後⬤犬
　　戎所逐
⬤
牽羊不與心戾旋聞言語不畜誤紹
　丈人
　　未詳
遯
　甘忍利瘧還相克賊商子造刑鞭䘮
　厥身
　　秦孝公用衛鞅定變法之令封鞅
　　商於十五邑號曰商君及惠公立
　　車裂以徇鞅
大壯
　刲羊不當女執空筐兎跛鹿踦縁山
　墜墮
　　周易歸妹上六女承筐無實士刲
　　羊無血無攸利傳曰女當承事筐
　　篚無實則無以⬤士刲羊無血亦
　　無以⬤也
　　無註
坎
　迎福開户喜隨我後曹伯愷悌為宋
　國主
　　春秋宋以曹師殺子㳺立桓公
離
　旣癡且狂兩目又盲踑踞啞喑名為
　無中
　　無註
咸
　金梁鐡柱千年牢固完全不腐聖人
　安處
　　無註
⬤
裹糗荷糧與跖相逢欲飛不得為罔
　所獲
　絶丗遊魂福禄不存精神渙散離其
　躬身
　　易繫辭精氣為物遊魂爲變
蹇
　北辰紫宮衣冠立中含和建徳常受
　大福
　　北辰北極天之樞也按漢天文紫
　　宮為皇極之居中立而四方之所
　　取正焉
解
　伯蹇叔瘖莫與守株矢我衣裘代爾
　隂郷
　　未詳
損
　兩女共室心不聊食首髪如蓬憂常
　在中
　　無註
益
　去辛就蓼毒愈苦甚避穽遇坑憂患
　日生
　　無註
夬
　⬤病終凶季爲死䘮不見光明
　　無註
姤
　三鳥飛來自到逢時俱行先至多得
　大利
　　無註
萃
　鹿食山草不思邑里雖乆無咎
　　無註
升
　羊腸九縈相推稍前止須王孫乃能
　上天
　　趙險塞名其形屈辟如羊腸
困
　管仲遇桓得其願懽膠牢振㓂㓂帶
　無憂⬤戯不莊空言妄行
　　鮑叔舉管仲於齊桓公任以爲相
　　㓂當作冠
井
　桀跖並處民困愁苦行旅遲遲留連
　齊魯
　　無註
革
　魂孤無室銜指不食盗張民餌見敵
　失福
　　無註
鼎
　䜛言亂國覆是爲非伯竒乖難㳟子
　憂哀
　　伯竒尹⬤甫之子以後母之譛而
　　⬤黜恭子即申生晋獻公之子亦
　　以驪⬤之䜛而見逐焉
震
　衛侯東遊惑於少⬤亡我考妣乆迷
　不來
　　未詳
艮
　雞鳴同興思邪無家執珮持鳬莫使
　致之
　　無註
漸
義不勝情以欲自榮覬利危寵摧角
　折頸
　　無註
歸妹
　臣尊主卑擁力日衰侵奪無光三家
　逐公
　　春秋昭公二十五年九月戊戌伐
　　季氏叔孫氏孟氏救之三家反攻
　　公已亥公孫于齊次于陽州
旅
　叔仲善賈與喜爲市不憂危殆利得
　十倍
　　無註
巽
　六虵奔走俱入茂草驚於長路畏懼
　啄口
　　無註
兊
　水壞我里東流爲海鳬鼃讙⬤不得
　安居
　　鼃音蛙
渙
　飛不逺去卑斯内侍禄飬未冨
　　無註
節
　隂變爲陽女化爲男治道大通君臣
　相承
　　無註
中孚
　踐履危難脫厄去患入福喜門見誨
　大君
　　無註
小過
　⬤宻網縮動益蹶急困不得息
　　無註
旣濟
　⬤牛上山力劣行難烈風雨雪遮遏
　我前中道復還
　　無註
未濟
　喁喁嘉草思降甘雨景風升上沾洽
　時澍生我禾稼
　　無註
⬤(离上/艮下)旅
　羅網四張鳥無所翔征伐困極飢窮
　不食
　　無註
之乾
　⬤生無根如過浮雲立本不固斯須
　落去更爲枯樹
　　無註
坤
　人無定法緩降牛出虵雄走趍陽不
　制隂冝其家國
　　未詳
屯
　衆鳥所聚中有大怪九身無頭魂驚
需
奮翅鼓翼翺翔外國逍遥徙⬤來歸
　温室
　　無註
訟
秋蚕不成冬種不生殷王逆理弃其
寵榮
　　殷紂無道罷萬民之力遂亡其國
師
　衛侯東逰惑於少⬤忘我考妣乆迷
　不來
　　未詳
比
鳥合卒㑹與惡相得鴟梟相酬為心
　所賊
　　鴟梟鵂鶹惡鳥攫鳥子而食者也
小畜
　鳴雞無距與鵲格闘翅折目盲爲仇
　所傷
　　無註
履
　木生内蠹下上相賊禍亂我國
　　無註
泰
延陵適魯觀樂太史車驎白顛知秦
　興起卒兼其國一統爲主
　　史記吴季札號延陵季子聘上國
　　觀樂于周詩有車鄰鄰有馬白顛
　　鄰鄰車聲白顛額有白毛是時秦
　　始有車馬故知其興起也
否
輔相之好無有休息時行雲集所在
　遇福
　　無註
同人
　床傾簀折屋漏垣缺季⬤不愜
　　無註
大有
　東入海口循流北走一髙一下五色
　無主七日六夜死於水浦
　　無註
謙
　群需入邑求索肉食大人御守君不
　失國
　　無註
豫
　四亂不安東西爲患退身止足無出
　⬤域乃得完全頼其生福
　　無註
隨
　叔肹抱⬤祁子自邑乗⬤解患羊舌
　以免頼其福全
　　按春秋叔肹即叔向祁子即祈奚
　　羊舌虎叔向弟也晋范宣子殺虎
　　囚向祈奚聞之乗馹而見宣子言
　　叔向之善宣子恱言諸公而免之
蠱
　延頸望酒不入我口深目自苦利得
　無有
　　無註
臨
　仁政之徳㳟㳟日息成都就邑人受
　厥福
　　無註
賁
　生角有尾張孽制家排羊逐狐張氏
　易公憂禍重凶
　　無註
噬嗑
　教羊逐兎使魚相捕任非其人費日
　無功
　　無註
觀
　牽頭繫尾詘折幾死周丗無人不知
　所歸
　　無註
剥
　去安就危墜䧟井池破我玉瑀
　　瑀石似玉詩傳佩玉瓊瑀
復
　茹芝餌黄塗飲玉英與神流通長無
　憂凶
　　無註
無妄
　體重飛難未能越⬤
　　無註
大畜
　巢成樹折傷我彜器伯踒叔跌亡羊
　乃追
　　無註
頥
　六人俱行各遺其囊黄鵠失珠無以
　爲明
　　無註
大過
　蟠梅折枝與母分離絶不相知
　　無註
坎
　迎福開户喜隨我後曹伯愷悌爲宋
　國主
　　春秋宋以曹師殺子㳺立桓公
離
　旣癡且狂兩目又盲踑踞啞喑名爲
　無中
　　無註
咸
　金梁鐡柱千年牢固完全不腐聖人
　安處
　　無註
⬤
裹糗荷糧與跖相逢欲飛不得為罔
　所獲
　　糗糒也熬米麥爲之
遯
　彭名爲妖暴龍作災盗堯衣裳聚跖
　荷兵青禽照夜三旦夷亡
　　未詳
大壯
　獨夫老婦不能生子鰥寡俱處
　　無註
⬤
　鷦鷯⬤脂巢於小枝摇動不安為風
　所吹心寒漂摇常憂危殆
　　鷦鷯小鳥竊脂即桑扈也
明夷
　素車木馬不任⬤重王子出征憂危
　爲咎
　　無註
家人
　土䧟四維安平不危利以居止保有
　玉女
　　無註
睽
　⬤牛上山力劣行難烈風雨雪遮遏
　我前中道復還
　　無註
蹇
　金城鐡郭上下同力政平民親㓂不
　敢賊
　　漢⬤中金城千里天府之國也
解
　清潔淵塞為人所言證訊詰問繫於
　枳温甘棠聴斷昭然⬤恩
　　詩甘棠召伯行文王之化聴訟於
　　甘棠之下
損
　臯陶聴理岐伯恱喜西登華道東歸
　無咎
　　舜典臯陶作士岐伯岐山之下文
　　王爲西伯至後三分天下有其二
益
　低頭⬤視有所畏避行作未利酒酸
　魚敗衆莫貪嗜
　　無註
夬
　十雉百雛常與母俱抱雞⬤虎誰肯
　爲侶
　　無註
姤
　髙阜山陵陂陁顛崩爲國妖祥元后
　以薨
　　無註
萃
　六鷁退飛為衰敗祥陳師合戰左股
　夷傷遂以薨崩霸㓛不終
　　春秋僖公十六年正月六鷁退飛
　　過宋都二十二年十一月宋公及
　　楚人戰于泓宋師敗績公傷股二
　　十三年五月公卒傷於泓故也
升
　異國殊俗情不相得金木爲仇百戰
　檀轂
　　無註
困
　鵶呌庭中以戒災凶重門擊柝備憂
　暴客
　　易繫辭重門擊柝以待暴客蓋取
　　諸豫
井
慈母赤子饗賜得仕獲夷服除以安
　王家側陋逢時
　　無註
革
　剗迹惡人使徳不通炎旱為災年榖
　大傷
　　無註
鼎
　躬履孔徳以待束帶文君燎獵吕尚
　獲福號稱太師封建齊國
　　史記西伯出獵吕望釣于渭水載
　　之以歸尊爲太公武王立爲師後
　　伐紂有天下遂封于齊
震
　征將止惡皷鞞除賊慶仲奔莒子般
　獲福
　　按春秋莊公三十二年十月共仲
　　使圉人犖賊子般于黨氏共仲即
　　慶父閔公二年公子慶父出奔莒
　　此云子般獲福不知何謂
艮
　良夫淑女配合相保多孫衆子懽樂
　長乆
　　無註
漸
　蜲蛇四牡思念父母王事靡盬不我
　安處
　　詩小雅四牡篇云四牡騑騑周道
　　倭遲又曰王事靡盬不遑將父不
　　遑將母
歸妹
　水壞我里東流爲海鳬⬤讙囂不得
　安居
　　無註
豐
　束帛戔戔⬤我孟宣徴召送君變號
　易字
　　未詳
巽
乾行天徳覆贍六合嘔呴成熟使我
　福徳
　　周易乾卦⬤曰大哉乾元萬物資
　　始乃統天六合天地四方
兊
　秦⬤大國更相尅賊獲惠質圉鄭⬤
　其咎
　　按春秋魯僖公十五年十有一月
　　晋侯及秦伯戰于韓大夫慶鄭以
　　救公誤之遂失秦伯秦獲⬤侯以
　　歸十七年晋太子圉為質於秦十
　　一月⬤侯歸丁丑殺慶鄭而後入
渙
　晦昩昬明君無紀網甲子成亂簡公
　䘮亡
　　子當作午按春秋魯哀公十四年
　　五月甲午齊陳恒作難簡公亡
節
　三足無頭弗知所之心狂精傷莫使
　爲明不見月光
　　無註
中孚
　長夜短日隂爲陽賊萬物空枯蔵在
　北陸
　　易通統圖日行北方黒道曰北陸
小過
　依宵夜遊與大君俱除解煩惑使我
　無憂
　　無註
旣濟
　逐麋西山利入我門隂陽和調國無
　災殘長子出遊須其仁君
　　無註
未濟
　請冀左耳嗇不我駈與我父母
　　無註
易林卷第十四
易林卷第十五
⬤(巽下/巽上)巽
　温山松⬤常茂不落鸞鳯以庇得其
懽樂
　　無註
之乾
　采唐沬郷要期桑中失信不㑹憂思
　約帶
　　詩桑中篇云爰采唐矣沬之郷矣
　　云誰之思羙孟姜矣期我乎桑中
坤
　有鳥飛来集于宮⬤鳴聲可畏主將
　出去
　　無註
屯
　仁政之徳參參日息成都就邑入受
　厥福
　　史記舜所居二年成邑三年成都
　　謂之都君修徳行仁尭禪以天下
蒙
　他山之儲與璆爲仇來攻吾城傷我
　肌膚⬤家搔憂
　　無註
需
　齎貝贖狸不聽我辝繫於虎鬚牽不
得來
　　無註
訟
　一簧两舌妄言謟語三姦惑虗曽母
　投杼
　　一簧者即詩所謂巧言如簧两舌
　　言不一也曽母曽參之母人有言
　　曽參殺人者曽母不信及三人言
　　之曽母投杼下機而走
師
薄行搔尾逐雲除水汚泥爲陸下田
　宜稷
　　無註
比
　天門九重深内難通明坐至暮不見
　神公
　　無註
小畜
　闇目失明耳閼聴聦䧟入深淵㓕頃
　憂凶
　　頃當作頂周易大過上六過渉㓕
　　頂凶無咎閼音遏
履
　霧露早霜日闇不明隂陽孽疾年榖
　大傷
　　無註
泰
　三諧土廊徳義明堂交譲徃來享讌
　相承箕伯朝王⬤我玄黃
　　黃帝曰合宮堯曰衢室舜曰揔章
　　夏曰世室殷曰陽舘周曰明堂在
　　國之陽箕伯即箕子武王伐紂遂
　　歸周封於朝鮮
否
爭雞失羊利得不長陳蔡之患頼楚
　以安
　史記孔子在陳蔡之間楚使人聘
　　之孔子將徃拜禮陳蔡大失謀曰
　楚⬤用孔子則陳蔡大夫危矣於
　　是乃相與發徒圍孔子於野不得
　　行絶糧使子貢至楚楚昭王興師
　　迎孔子然後得免
同人
　天旱水涸枯槁無澤未有所⬤
　　無註
大有
　陶朱白珪善賈息資公子王孫冨利
　不貧
　　陶朱即范蠡白珪名丹周人史言
　能薄飲食忍⬤欲二人皆善賈貨
　　生息資財以致巨富
謙
⬤厭江海陸行不止自令枯槁失其
都市憂悔爲咎
　　無註
豫
　黃鳥採蓄旣稼不荅念吾父兄思復
　⬤國
　　詩小雅黃鳥篇云黃鳥黄鳥無啄
　　我粟此⬤之人不我肯榖言旋言
　　歸復我⬤族
隨
　田䑕野雛意常欲逃拘制籠檻不得
　動揺
　　無註
蠱
　平國不君夏氏作亂烏號竊發靈公
　殞命
　　陳靈公通於夏⬤其子徴舒病之
　　出自廐射而中之事見宣公十年
臨
　巨蛇大鰌戰於國郊上下閉塞君道
　走逃
　　無註
觀
　䜛言亂國覆是爲非伯竒流離恭子
　憂哀
　　春秋左傳晉獻公嬖驪⬤驪姬欲
　　立其子奚齊賂外嬖譛毀群公子
　　及世子申生恭子即申生也伯竒
　　尹吉甫之子也後母譛而逐之
噬嗑
鬱映不明爲隂所傷衆霧集聚共奪
　日光
　　無註
賁
望城抱子見邑不殆公孫上堂大君
　歡喜
　　無註
剥
　三虫作蠱剗跡無與勝母盗泉君子
　弗處
　　按史記鄒陽書里名勝母曽子不
　　入盗泉水名孔子不漱
復
車馳人趍卷甲相求齊魯㓂戎敗於
犬丘
　按春秋齊師侵魯戰于長勺車馳
　卒奔齊師敗績事見莊公十年
无妄
欲訪子車善相欺詒桓叔相迎不見
所期
　　未詳
大畜
　爭雞失羊亡其金囊利得不長陳蔡
　之患頼楚以安
　　史記孔子在陳蔡之間楚使人聘
　　之孔子將往拜禮陳蔡大夫謀曰
　　楚若用孔子則陳蔡大夫危矣於
　　是乃相與發徒圍孔子於野不得
　　行絶糧使子貢至楚楚昭王興師
　　迎孔子然後得免
頥
⬤暮華落陽入隂室萬物伏藏匿不
　可得
　　無註
大過
　晨風文翮大舉就温過我城邑羿無
所得
　　詩云鴥彼晨風鬱彼北林晨風鸇
　　也羿后羿古之善射者
坎
時鵠抱子見虵何咎室家俱在不失
　其所
　　無註
离
　隠隠大雷霶霈爲雨有女癡狂驚駭
隣里
　　無註
咸
無足斷跟居處不安凶惡爲患
　　無註
⬤
破筐弊莒弃⬤於道不復爲寳
　　無註
遁
　三雞啄粟十雛從食飢鳶卒擊亡其
　两叔
　　無註
大壯
　乗車七百以明文徳踐土葵丘齊⬤
　受福
　　按春秋成公二年衛孫桓子魯臧
　　宣叔如晋乞師晋侯許之七百乗
　　郤克曰無能爲役請八百乗許之
　　又僖公九年齊侯盟諸侯于葵丘
　　二十八年公㑹晋侯齊侯于踐土
⬤
　百足俱行相輔爲強三聖翼事王室
寵光
　　三聖堯舜禹也
明夷
　典䇿法書藏閣蘭䑓雖遭潰亂獨不
　逢災
　　漢官儀御史䑓内掌蘭臺秘書
家人
　四誅不服恃強⬤力倍道趨敵師徒
　敗覆
　　四當作西按史記楚項梁西擊秦
　　破章邯引兵至定陶⬤破秦軍項
　　羽沛公大破秦兵於雍斬李由梁
　　益輕秦有驕色宋義諫弗聼秦悉
　　起兵益章邯擊楚軍大破之定陶
　　項梁死焉
睽
春陽生草夏長條肄萬物蕃滋充實
　益有
　　無註
蹇
　磝磝秃白不生⬤稷無以供⬤祇靈
　乏祀
　　無註
觧
　褰衣渉河水深漬罷頼幸舟子濟脫
　無他
　　無註
損
　冝行賈市所求必倍戴喜抱子與利
爲友
　　無註
益
　兄征東夷弟伐遼西大尅勝還封君
　河間
　　無註
夬
　初雖驚惶後乃無傷受其福慶
　　無註
遘
　隨風乗龍與利相逢田⬤三倍商旅
　有功憧憧之邑長安無他
　　無註
萃
　魚擾水濁㓂圍吾邑城危不安驚恐
　狂惑
　　無註
升
　雖窮復通履危不凶保其明公
　　無註
困
　坤厚地徳庶物蕃息平康正直以綏
　大福
　　易坤⬤曰坤厚載物徳合无疆書
　　洪範六三徳曰平康正直
井
　山水⬤怒壞梁折柱稽難行旅留連
　愁苦
　　無註
革
使鷰築室身不庇宿家無⬤頼殱我
　衣服
　　無註
鼎
　矢石所射襄公痢劇呉子巢門傷病
　不治
　　按春秋魯莊公八年齊襄公田于
　　貝丘見大豕公怒曰彭生敢見射
　　之豕人立而啼公懼墜于車傷足
　　襄公二十五年呉子諸樊伐楚門
　　于巢巢牛臣隠於短墻以射之卒
震
　日月運行一寒一暑榮寵赫赫不可
　得保顛隕墜墮更爲士伍
　　無註
艮
　宮門愁鳴臣圍其君不得東西
　無註
漸
戴甕望天不見星辰頋小失大福逃
墻外
　　無註
歸妹
　天之所明禍不遇家反自相逐終得
　和鳴
　　無註
豐
　天隂霖雨塗行泥潦商人休止市無
　所有
　　無註
旅
嘉門福喜増累盛熾日就有徳冝民
　冝國
　　無註
兊
南山之陽華葉將將喜樂君子爲國
寵光
　　無註
渙
　⬤龍頭頸文章未成甘言羙語說辝
　無名
　　無註
節
　嬰兒孩子未有所識彼童而角亂我
　正事
　　詩大雅抑之篇云彼童而角實虹
　　小子註云彼謂不修徳而可以非
　　人者是牛羊之童者而求其角也
　　亦徒憒亂而巳
中孚
　隂作大姦欲君勿言鴻鵠利口發患
　禍端荆季懷憂張伯⬤患
　　未詳
小過
　徳之流行利之四鄉雨師洒道風伯
　逐殃廵狩封禪以告成功
　　唐虞天子五載一廵狩廵狩廵行
　　諸侯所守之地也封⬤爲壇除地
　爲禪古者帝王之興每易位而起
　　必封乎㤗山所以告成功也
旣濟
　禹將爲君裝入崑崙稍進陽光登見
　温湯功徳昭明
　大禹姒姓崑崙書註云即河源所
　　出在臨羗禹治水有功舜以天下
　禪焉
未濟
　五岳四瀆含潤爲徳行不失理民頼
　㤙福
　　無註
⬤(兊下/兊上)兊
　班馬還師以息勞疲後夫嘉喜入户
　見妻
　　春秋齊師夜遁有班馬之聲註馬
　　不相見故鳴班别也
之乾
　踐履危難脫厄去患入福喜門見悔
　大君
　　無註
坤
　子鉏執麟春秋作元隂聖將終尼父
悲心
　　左慱哀公十四年春西狩於大野
　　叔孫氏之車子鉏商⬤麟孔子作
　　春秋
屯
夾河爲㛰期至無舡摇心失望不見
　所懽
　　無註
蒙
　天孫帝子與日月處光榮於世福禄
　祉祉
　　無註
需
　三人爭妻相隨奔馳終日不食精氣
　勞罷
　　無註
訟
　禹召諸侯㑹稽南山執玉萬國天下
　康寧
　　史記禹南廵狩㑹諸俟於塗山執
　　玉帛者萬國
師
　早霜晚雪傷害禾麥⬤功弃力飢無
　所食
　　無註
比
　嵩融持㦸杜伯荷弩降觀下國誅逐
　無道夏商之季失⬤外走
　　未詳
小畜
　生有聖徳上配大極皇靈建中受我
　以福
　　詩曰克配彼天莫匪爾極言后稷
　　之徳真可配天使我蒸民得以粒
　　食者莫非其徳之至也書曰建中
　　于民又曰歛時五福用敷錫厥庶
　　民言建中者立中道於天下也中
　　者天下之所同有然非君建之則
　　民不能以自中而禮義者所以建
　　中者也
履
　下田陸⬤萬華生齒大雨霖集波病
　潰腐
　　無註
泰
　子畏於匡困厄陳蔡明徳不危竟剋
免害
　　孔子過匡匡人以爲陽虎而拘之
　　在陳蔡絶糧言聖人道全徳備雖
　　遇患而不危殆也
否
有兩赤頭從五岳來謡言無祐趍爾
　之林俯伏聽命不敢動摇
　未詳
同人
　當得自如不逢凶災衰者復興終無
　禍來
　　無註
大有
　朽根刖⬤華葉落去卒逢大焱隨風
　⬤仆
　　焱音熖
謙
⬤生⬤蔓絺綌爲願家道篤厚父兄
恱喜
　　葛覃詩云爲絺爲綌言后妃在父
　　母家則志在於女功之事
豫
東行求玉反得弊石名曰無直字曰
　醜惡衆所賤薄
　　無註
隨
　瞻白因絃駑孱恐怯任力墮劣如蝟
　見鵲偃視恐伏不敢拒格
　　史記⬤筴傳云猬辱於鵲郭璞曰
　　猬能制虎見鵲仰地淮南畢萬曰
　　鵲令猬反腹者猬憎其意而心惡
　　之也
蠱
　瘡痍多病宋公危殆呉子巢門無命
　失所
　　春秋魯僖公二十二年宋襄公及
　　楚人戰于泓傷股二十三年宋公
　　卒傷於泓故也襄公二十五年呉
　　子諸樊伐楚門于巢巢牛臣隠於
　　短墻以射之呉子卒
臨
　東山西岳㑹合俱食百喜送從以成
　恩福
　　無註
觀
　舞非其處失節多悔不合我意
　　無註
噬嗑
南循汝水茂⬤斬枝過時不遇㑂如
　旦飢
　　詩汝墳篇云遵彼汝墳伐其條枚
　　未見君子惄如調飢汝水出汝州
　　天息山
賁
　公孫駕驪載遊東齊延陵說産遺我
　紵衣
　　左傳鄭大夫子産呉公子季札甞
　　聘與子産相得子産以紵衣獻之
　　季札
剥
　乗輿八百以明文徳踐土葵丘齊晉
　受福
　　按春秋成公二年衛孫桓子魯臧
　　宣叔如晉乞師晉侯許之七百乗
　　郤克曰無能爲役請八百乗許之
　　又僖公九年齊侯盟諸侯于葵丘
　　二十八年公㑹晉侯齊侯于踐⬤
復
　雄處弱水雌在海⬤別離將食哀悲
於心
　書弱水旣西柳宗元曰西海之山
　其下有水散渙無力不能⬤芥
无妄
　結網得觧受福安坐終無患禍
　　無註
大畜
　秋南春北隨時休息處和履中安無
　憂凶
　　無註
頥
　啓户開門廵狩釋⬤夏䑓牗里湯文
　恱喜
　　牗當作羑湯囚夏䑓文王拘羑里
大過
符左⬤右相與合齒乹坤利貞乳生
　六子長大成就風言如母
　　易乾坤生六子乾父坤母三男
　　坎艮三女巽離兊
坎
　飢蚕作室絲多亂緒端不可得
　　無註
离
　東壁飾光數闇不明主母嫉妬亂我
　業事
　　東壁星名
咸
　白茅醴酒靈巫拜禱神⬤飲食使君
壽考　醴當作縮
　　書包匭菁茅荆楚有三脊茅⬤則
　　用以縮酒也詩楚茨篇云神⬤飲
　食卜爾百福
⬤
　范公陶夷巧賈貨資東之營丘易字
　子皮抱珠載金多得利歸
　　按史范蠡即陶朱公號鴟夷子皮
　去越乗舟裝其輕寳珠玉浮海出
　　齊善營産業以致巨當營丘齊地
遯
　三羖五牂相随俱行迷入空澤循谷
　冝北經涉六駁爲所傷賊
　　無註
大壯
　雄鵠延頸欲飛入⬤雨師洒道瀐我
⬤裘重車難前侍者稽止
　　無註
⬤
中年蒙慶今歲受福必有所得榮寵
受禄
　　無註
明夷
　禄如周公建國洛東父子俱封
　　書洛誥周公拜手稽首曰我乃卜
　　澗水東⬤水西惟洛食我又卜⬤
　　水東亦惟洛食其子伯禽封于魯
家人
　安床厚褥不得乆宿弃我嘉讌困於
　東國投杼之憂不成災福
　　魯人有言曽參殺人其母不信及
　　三人言之其母投杼下機而走
睽
蓄積有餘糞土不居
　　無註
蹇
　心願所喜乃今逢時得我利福不离
兵革
　　無註
觧
　目不可合憂來搔足怵⬤危懼去其
　⬤族
　　無註
損
　福徳之士懽恱日喜夷吾相桓三歸
　爲臣賞流子孫
　　夷吾齊相管仲也三歸䑓名婦人
　　謂嫁曰歸一娶九女而俻三姓
益
　夏⬤附耳心聽恱喜利以傳取
　　左傳成公七年夏⬤鄭穆公女陳
　　大夫御叔妻巫臣甞止子反取之
夬
　叔迎兄弟遇恭在陽君子季⬤並坐
鼓簧
　　無註
遘
　徙巢去家南遇白鳥東西受福與喜
　相得
　　無註
萃
　舜登大禹石夷之野徴詣玉闕拜治
　水土
　　書帝曰咨禹汝平水⬤惟時懋哉
　　石夷未詳
升
　江河淮海天之都市商人受福國家
　冨有
　　無註
困
　隠隠塡填火焼山根不潤我鄰獨不
　蒙恩
　　無註
井
　闇昩不明耳聾不聽䧟入深淵滅傾
　凶憂　傾當作頂
　　周易大過上六過渉㓕頂凶無咎
革
　鳥鳴喈喈天火將下燔我館屋災及
　妃后
　春秋魯襄公三十年五月鳥鳴于
　亳社如曰譆譆甲午宋大灾宋伯
　⬤卒
鼎
　十雌百雛常與母俱抱雞⬤虎誰敢
難者
　　無註
震
營城洛邑周公所作世建三十年歴
　七百福祐盟執堅固不落
　　周公作洛邑定鼎於郟鄏卜曰傳
　　世三十歴年七百出史記
艮
　三人俱行別離將食一身五心反覆
　迷惑
　　無註
漸
　三虎⬤狼力不相當如雉鷹格一發
　破亡
　　無註
歸妹
養虎畜狼還自賊傷年歲息長疾君
　拜禱雖危不凶
　　無註
豐
　後時失利不得所欲
　　無註
旅
　雉兎之東以理爲傷見鷹驚走死於
　谷口
　　無註
巽
　秋蛇向穴不失其節夫人姜氏自齊
復入
　　按春秋魯桓公夫人文姜有邪行
　　復歸于齊故言秋蛇猶知向穴而
　　不失其節文姜不守理而復歸于
　齊也
渙
鳥鳴巢端壹呼三顛摇動東西危魂
　不安
　　無註
節
命夭不遂死多鬼祟妻子啼瘖早失
其雄
　　無註
中孚
茆屋結席崇我文徳三辰旂旗家受
行福
　左傳三辰旂旗三辰謂日月星也
小過
羅網四張鳥無所翔征伐困極飢窮
　不食
　無註
旣濟
　天地城安積石爲山潤洽萬里人頼
其懽
　　無註
未濟
　銅人鐡柱⬤露勞苦終日卒歲無有
休止
　　按史記秦鑄金人十二
⬤(坎下/巽上)渙
　望幸不到文章未就王子逐兎犬踦
　不得
　　無註
之乾
　焱風阻越車馳掲掲弃古退思失其
　和節心憂惙惙
　　焱音飇惙音拙
坤
　　無註
需
　江多寳珠海多大魚疾行亟至可以
　得財
　　無註
訟
　二牛生狗以戌爲母荆夷上侵⬤伯
出走
　　二牛一作三年見坤之震一作三
　　馬生駒見否之姤
師
　安息康居異國穹廬非吾習俗使我
　心憂
　　安息康居皆外國名穹廬游帳也
　　其形穹隆故云出匈奴傳
比
　行觸天罡馬死車傷身無聊頼困窮
乞糧
　　無註
小畜
臝䄇逐狐爲人觀⬤牝雞雄晨主作
亂門
　　書牧誓曰牝雞無晨牝雞之晨惟
　　家之索
履
　爲季求婦家在東海水長無船不見
　所懽
　　無註
泰
　男女合室二姓同食㛰姻孔云冝室
　我家
　　無註
否
　太微帝室黃帝所直蕃屏周衛不可
　得入常安常存終無禍患
　　太㣲正衛十五星藩臣西將東相
　　南四星執中端左右掖門門内文
　　昌諸侯其内五星帝座又天文太
　　㣲爲五帝之庭明堂之房
同人
　賫金觀市欲買駵子猾偷⬤發盜我
　黃寳
　　駵音留
大有
　三人俱行欲歸故郷望邑入門拜見
家懽
　　無註
謙
　娶於姜吕駕迎新婦少齊在門夫子
懽喜
　　按春秋昭公二年夏四月韓須如
　　齊逆女齊陳無宇送女致少姜少
　姜有寵於晉侯謂之少齊姜齊姓
豫
伯仲旅行南求大牂長孟病足請季
⬤囊柳下之貞不失驪黄
　　無註
隨
　潔身白齒衰老復起多孫衆子冝利
姑舅
　　無註
蠱
　獨宿憎夜嫫母畏晝平王逐建荆子
　憂懼
　　嫫母黄帝次妃貌醜而賢建楚平
　　王太子也費無極譛於王故建居
　　於城父魯昭二十年太子建奔宋
臨
追亡逐北呼還㓜叔至止而得復歸
其室
　　無註
觀
　鳥飛無翼兎走折足雖欲㑹同未得
　毉功
　　無註
噬嗑
　抱空握虗鳴教我賈利去不來
　　無註
賁
　山作天池陸地爲海
　　詩小雅四牡篇云四牡騑騑周道
　　倭遅又曰王事靡盬不遑將父又
　　不遑將母
无妄
　獼猴所言語無成全誤我白烏使乾
　口來
　　無註
大畜
　飛不逺去卑斯内侍禄養未冨
　　無註
頥
　大尾細要重不可摇隂權制國平子
　逐昭
　春秋季平子逐魯昭公之事
太過
　旦生夕死名曰嬰⬤不可得視
　　無註
坎
　子畏於匡困在陳蔡明徳不危竟免
　危害
　　孔子過匡匡人以爲陽虎而拘之
　　在陳蔡絶糧言聖人道全徳備雖
　　遇患而不危殆也
离
　畏昬潜處候時昭昭卒遭白日爲世
　榮主
　　無註
咸
　白烏衘餌鳴呼其子施翼張翅來從
　其母
　　無註
⬤
　宫商角徴五音和起君臣父子弟順
　有叙唐虞襲徳國無災咎
　　唐虞尭舜有天下之號
遯
季⬤踟蹰望孟城隅終日至暮不見
齊侯
　　詩云静女其姝俟我於城隅愛而
　　不見搔首踟蹰
大壯
　⬤哭於社悲傷無後甲子昧爽殷人
絶祀
　書曰甲子昧爽王朝至于商郊牧
　　野伐紂社稷遂迀商乃㓕焉
⬤
　天子所予福禄常在不憂危殆
　　無註
明夷
　比目附翼相恃爲福姜氏季女與君
　合徳
　　春秋桓公九年春紀季姜歸于京
　　師註季姜桓王后也季字姜紀姓
家人
　翕翕䡘䡘稍崩墮顛㓕其令名
　　䡘音田
睽
　折⬤蔽目不見稚叔三足⬤鳥逺去
　家室
　　楚詞折若木以拂日⬤若木木名
　　在崑崙西極其華光照下地漢天
　　文日中有三足烏目當作日鳥當
　　作烏
蹇
　羊腸九縈相推稍前止須王孫乃能
　上天
　　羊腸趙險塞名山形屈曲如羊腸
觧
　坤厚地徳庶物蕃息平康正直以綏
　大福
　　易坤⬤曰坤厚載物徳合無疆書
　　洪範六三徳曰平康正直
損
有萃外野不逢堯主復居窮處心勞
志苦
　萃當作莘伊尹耕於有莘之野而
　　樂堯舜之道此言湯未聘之日
益
胷長景行來觀桑柘上伯日喜都叔
允藏
　　無註
夬
　周師伐紂勝於牧野甲子平旦天下
　大喜
　　書牧誓武王伐紂甲子昧爽王朝
　　至于商郊牧野又武成大賚于四
　　海而萬姓恱服
姤
　踰江求橘并得大栗烹羊食炙飲酒
　歌⬤
　　無註
萃
弊笱在梁魴⬤不禁魚父勞苦筐莒
　乾口空虗無有
　　詩云敝笱在梁其魚魴鰥敝壞笱
　　⬤也詩人以敝笱不能制魚爲比
井
　迷行失道不得牛馬百賈逃亡市空
無有
　　無註
革
雌鷟生雛祥異興起束雲龍騰民戴
爲父
　　無註
鼎
　壘壘纍纍如歧之室畜一息十古公
　始邑
　　古公周太王之本號修后稷公劉
　　之業積徳行義國人皆戴之熏鬻
　　之難去⬤邑于岐山之下⬤人曰
　　仁人也不可失也扶老携㓜歸者
　　如市
震
瘡瘍疥搔孝婦不省君多疣贅四牡
作去
　　未詳
艮
　羊頭兎足羸痩少肉漏囊敗粟利無
　所得
　　無註
漸
　薛篾從靡空無誰是言季子明樂減
　少觧末句云難逢道理
　　未詳
歸妹
　妹爲皃熟敗君正色作事不成自爲
　心賊
　　無註
豐
　四馬共轅東上太山騂驪同力無有
　重難與君⬤言
　　無註
旅
隂變爲陽女化作男治道得通君臣
相承
　　無註
巽
南國少子材略羙好求我長女賤薄
　不與反得醜惡後乃大悔
　　無註
兊
　昭公失常季氏悖狂遜齊處野䘮其
寵光
　　春秋昭公二十五年九月戊戌伐
　　季氏叔孫氏孟氏救之三家反攻
　　公巳亥公孫于齊次于陽州二十
　　六年三月公至自齊居于鄆三十
　　二年薨于乾侯
節
　天山紫芝雍梁朱草長生和氣王以
爲寳公尸宥食福禄來處
　　芝靈草⬤和則生朱草百草之精
　　也王者徳無所不通則生食之令
　　人不老又鳬鷖詩公尸燕飲福禄
　　來成
中孚
牽羊不前與心戾旋聞言不信誤紿
　大人
　　未詳
小過
東山西山各自止安心雖相望竟未
同堂
　　無註
旣濟
鹿求其子虎廬之里唐伯季耳貪不
我許
　　無註
未濟
　三虎上山更相喧喚志心不親如⬤
　與怒
　　無註
⬤(坎上/兊下)節
　海爲水王聦聖且明百流歸徳無有
　叛逆常饒優足
　　書禹貢曰江漢朝宗于海傳云猶
　　諸侯之朝宗于王也
之乾
　虎呴怒咆愼戒外憂上下俱搔士民
　無⬤
　　無註
坤
探巢得雛⬤鵲俱來使我心憂
　　無註
屯
　日望一食常恐不足禄命寡薄
　　無註
蒙
　良馬疾走千里一宿逃難他郷誰能
　追復
　　無註
需
　鵲巢烏城上下不親外内乖畔子走
　矢頑
　　無註
訟
　雲龍集㑹征討西戎招⬤定衆誰敢
　當鋒
　　無註
師
春多膏澤夏潤優渥稼穡成熟畒⬤
　百斛
　　無註
比
　童妾獨宿長女未室利無所得
　　無註
小畜
　四亂不安東西爲患退止我足無出
　⬤域乃得全完頼其生福
　　無註
履
　長寜理福安我百國嘉賔上堂與季
　同⬤
　　無註
㤗
　騏驎騄耳章明造父伯夙成季共成
　霸功爲⬤元輔
　　騏驎騄耳皆馬名造父善御伯夙
　　趙成子兄成季趙成子衰也皆⬤
　　文公名臣
否
　張陳嘉謀賛成漢都主權民喜其樂
　休休
　　漢張良陳平皆以竒計佐髙祖平
　　天下
同人
　大面長頸未觧君憂
　　無註
大有
　畏昬不行待旦昭明燎獵受福老頼
　其慶
　　無註
謙
　伯去我東首⬤知蓬長夜不⬤憂繋
　心胷
　　詩衛風伯⬤篇云自伯之東首如
　　飛蓬又曰願言思伯使我心痗註
　　云婦人以夫乆役於外而作是詩
豫
　朽條腐索不堪施用安靜候時以待
　親知
　　無註
隨
　比目四翼相⬤爲福姜氏季氏與君
合徳
　　未詳
蠱
履階昇墀登髙崔嵬福禄洋溢依天
　之威
　　無註
臨
　奢滛愛嗇神所不福祇靈憑怒鬼障
　其室
　　無註
觀
　大歩小車南到喜家送我豹裘與福
　載來
　　無註
噬嗑
　東行西歩失次後舎與陂作期不真
　至夜乾侯野井昭君失居
　　按春秋昭公二十五年公孫于齊
　　次于陽州至于野井二十六年居
　　于鄆三十二年卒于乾侯
賁
　喜樂抃躍來迎名家鵲巢百两⬤利
飬福
　　詩鵲巢篇云維鵲有巢維鳩居之
　　之子于歸百两御之兩一車两輪
　　故謂之两諸侯之子嫁於諸侯送
　　迎皆百两也
剥
　非理後來誰肯相與徃而不⬤徒勞
　道路
　　無註
復
　北虜匈奴數侵⬤境
　　無註
无妄
　征不以禮伐乃無咎從⬤臣子霸功
　不成
　　無註
大畜
　景星照堂麟遊鳯翔仁施大行訟聲
　作興
　　景星星之精也王者不⬤人以官
　　使賢者在位則見
頥
　文明之世銷鋒鑄鏑以道順民百王
　不易
　　無註
大過
鳥飛無羽雞⬤折距徒自長嗟誰肯
爲侣一本云不順其徳自爲凶咎
　　無註
坎
　群隊虎狼齧彼牛羊道路不通妨農
　害商
　　無註
离
　商伯沉酒庶兄奔走滛女蕩失仁徳
　並⬤
　商伯指紂沉酒書言紂沉湎于酒
　　庶兄紂庶母兄微子也抱⬤器歸
　　周滛女蕩失言紂冐亂女色以至
　　失國也
咸
　三狸⬤䑕遮遏前後當此之時不得
　脫走
　　無註
⬤
　陶叔孔圉不處亂國初雖未萌後受
　福慶
　　無註
遁
奮趐鼓翼翶翔外國逍遥北域不入
　温室
　　無註
大壯
　徳音孔⬤升在王室八極蒙祐受其
　福禄
　　無註
⬤
　當變立權⬤觧患難霍然冰釋大國
　以安
　　無註
明夷
　羽動角甘雨續草木茂年歲熟
　　無註
家人
　天所祐助福来禍去君王何憂
　　無註
睽
　方啄宣口聖智仁厚釋觧倒懸唐國
　大安
　　方啄宣口前小畜之噬嗑作方喙
　　廣口義通唐國即陶唐
蹇
⬤藟蒙⬤⬤不得實䜛倿亂政使恩
　壅塞
　　⬤藟詩篇名蒙⬤詩⬤生篇云葛
　　生蒙⬤蘝蔓于域予羙亡此誰與
　　獨息
觧
　皇母多恩字飬孝孫脫於襁抱成就
　爲君
　　無註
損
積冰不温北陸苦寒露宿多風君子
　傷心
　　北陸日行北方黒道曰北陸
益
　伯夷叔齊貞廉之師以徳防患憂福
　不凶
　　伯夷叔齊⬤竹君之二子也武王
　　伐紂叩馬而諫義不食周粟語云
　　伯夷叔齊餓于首陽之下民到于
　　今⬤之
夬
　一雌二雄子不知公亂我族⬤使吾
　心憤
　　無註
姤
　主安多福天禄所伏居之寵昌君子
　有光
　　無註
萃
　千歲槐根利多斧盤⬤維枯屈枝葉
　不出
　　無註
井
　宣髪龍叔爲王主國安⬤成稷天下
蒙恩
　　宣⬤黒白雜也春秋共工氏有子
　　曰句龍爲后⬤后⬤爲社事在魯
　　昭公二十八年
革
　諷徳誦功周羙盛隆奭旦輔成光濟
　沖人
　　詩雅頌周公所作旦周公名奭召
　　公名二人相成王冲人成王也書
　　云惟予冲人弗及知
鼎
　三夜不⬤憂來益甚戒以危懼弃去
　安居
　　無註
震
　思願所之乃今逢時洗澤故憂拜其
懽來
　無註
升
　周師伐紂勝殷牧野甲子平旦天下
大喜
　　牧誓武王伐紂甲子昧爽王朝至
　　于商郊牧野又武成大賚于四海
　　而萬姓恱服
困
　日走月歩趍不同舎夫妻反目主君
　失居
　　易小畜輿脫輹夫妻反目
艮
　噂噂囁囁夜作晝伏謀議我資來⬤
　吾室
　　無註
漸
　牛騂亡子鳴於大野申復隂徴還歸
　其母說以除悔
　　無註
歸妹
　王良善御伯樂知馬周旋歩趍行中
　規矩止息有節延命壽考
　　王良古之善御者伯樂古之善相
　　馬者此喻文王知太公之意
豐
　釋然逺咎避患害早田⬤三狐以貝
　爲寳
　　周易觧九二田⬤三狐狐者邪媚
　　之獸三狐指卦之三隂也⬤如能
　　變化除去之如田之⬤狐也
旅
　仁獸所處國無凶咎市賈十倍復歸
恵里
　　無註
巽
　六目俱視各欲有志心意不同乖戾
　生訟
　　無註
兊
　傅說王良驂御四龍周徑萬里無有
　危凶
　　傅說王良皆星名
渙
　仲伯季叔日暮寢醉醒失期明䘮其
　貝囊卧拜道傍
　　無註
中孚
　江有寳珠海多大魚亟行疾至可以
　得財
　　無註
小過
　逺視千里不見所持離婁之明無益
　於耳
　　無註
旣濟
　弱足刖跟不利岀門市賈無盈折亡
爲患
　　無註
未濟
　利盡得媒時不我來鳴雌深渉寡宿
　獨居
　　無註
易林卷第十五
易林卷第十六
⬤(兊下/巽上)中孚
　烏鳥譆譆天火將下燔我屋室災及
　妃后
　　春秋魯襄公三十年五月烏鳴于
　　亳社如曰譆譆甲午宋大灾宋伯
　　⬤卒
之乾
　黄虹之野賢君所在管叔爲相國無
　災咎
　　賢君謂齊桓公管叔即管仲相桓
　　公霸諸侯以匡天下
坤
　符左契右梁叔有若相與合齒乾坤
　利貞乳生六子長大成就抛吾如母
　　易乾坤生六子乾父坤母三男震
　　坎艮三女巽離兊
屯
　蝗齧我稻駈不可去實穗無有但見
　空藁
　　無註
⬤
　嬰孫求乳母歸其子黄麑恱喜
　　麑鹿子也
需
　折⬤蔽目父旅相逐失旅亡民不見
　衛國
　　目當作日楚詞折⬤木以拂日⬤
　　若木木名在崑崙西極其華光照
　　下地
訟
　牂羊肥首君子不飽年飢孔荒士民
　危殆
　　無註
師
　靈⬤陸處磐桓失所伊子退耕桀亂
　無輔
　　伊尹耕於有莘之野湯聘之進於
　　桀桀不能用復歸于湯
比
　威約拘囚爲人所誣臯陶評理幾得
　免脫
　　書舜命臯陶曰汝作士士理官也
小畜
　烏升鵲舉照臨東海厖降庭堅為陶
　叔後封於英六福禄綏厚
　　髙陽氏才子八人厖降庭堅其二
　　子也庭堅即臯陶字英六春秋時
　　二小國見春秋魯文公十八年
履
　四目相視稍近同⬤日昳之後見吾
　伯姊
　　無註
泰
　大歩上車南到喜家送我狐裘與福
　載來
　　無註
否
　卒都和合未敢面見媒妁無良使我
　不香
　　無註
同人
　鴻飛循陸公出不復伯氏客宿
　　詩⬤風九罭篇云鴻飛遵陸公歸
　　不復於汝信宿
大有
　代戍失期患生無聊懼以發難爲我
　開基⬤國憂愁
　　齊連稱管至父⬤戍弗代謀作亂
謙
　齊魯爭言戰於龍門構怨結禍三丗
　不安
　　按春秋魯成公二年春齊侯伐我
　　北鄙圍龍頃公之嬖人盧蒲就魁
　　門焉龍人囚之齊侯親皷三日取
　　龍
豫
　周政飬賤背生人足陸行不安國危
　爲患
　　未詳
隨
　蜩螗懽翹草木嘉茂百菓蕃生日益
　多有
　　蜩螗蟬也詩如蜩如螗
蠱
　薄災暴虐風吹雲郤欲上不得復歸
　其宅
　　無註
臨
　乗駵駕驪遊至東齊遭遇行旅逆我
　以資厚得利歸
　　無註
觀
　鳯生七子同巢共乳歡恱相保
　　無註
噬嗑
　桃雀竊脂巢於小枝揺動不安爲風
　所吹心寒漂揺常憂危殆
　　桃雀即桃䖝詩曰肇允彼桃䖝註
　　云鷦鷯也竊脂桑扈也
賁
　東山西山各自止安雖相登望竟未
　同堂
　　無註
剥
　匍伏走出驚懼惶恐白虎生孫蓐收
　在後
　　蓐収秋神禮記月令其帝少昊其
　　神蓐収
復
　重或射隼不知所定質疑蓍⬤明神
　⬤報告以肥牲冝利止居
　　⬤所以筮⬤所以卜中庸曰見乎
　　⬤⬤動乎四體禍福將至善必先
　　知之不善必先知之故至誠如神
無妄
　開門内福喜至我側嘉門善祥爲吾
　室宅宫城洛邑以昭文徳
　　書周公⬤基作新大邑于東國洛
　　又曰丕顯考文王克明徳愼罰
大畜
　鳥飛狐鳴國亂不寧下强上弱為隂
　所刑
　　無註
頥
　三雞啄粟八雛從食飢鳶卒擊失亡
　兩叔
　　無註
大過
　歎息不恱憂從中出䘮我金嬰無妄
　失位
　　無註
坎
　剛柔相呼三姓爲家霜降旣同惠我
　以仁
　　無註
离
　送我季女至于蕩道齊子旦夕乆留
　連處
　　季女齊子齊襄公妺魯桓公夫人
　　也桓公十八年公與夫人姜氏如
　　齊詩云魯道有蕩齊子庸止
咸
　低頭⬤視有所遇避行作不利酒酢
　魚餒衆莫貪⬤
　　酢當作酸
⬤
　典䇿法書蔵閣蘭䑓雖遭亂潰獨不
　逢災
　　漢官儀御史䑓内掌蘭䑓秘書
遁
　旦醉病酒暮多瘳愈不反爲咎
　　無註
大壯
　⬤龍頭頸文章未成甘言羙語⬤辭
　無名
　　無註
⬤
　日月運行一寒一暑榮⬤赫赫不可
　得保顛隕墜墮更爲士伍
　　無註
明夷
　爭利王市朝多君子蘇氏六國獲其
　榮寵
　　按史記蘇秦⬤六國以佩相印
家人
　六蛇奔走俱入茂草驚於長途畏懼
　啄口
　　無註
睽
　懸桓素飱食非其任失輿剥廬休坐
　徙居
　　桓當作狟詩伐檀篇云胡瞻爾庭
　　有懸貆兮彼君子兮不素餐兮易
　　剥卦上九君子得輿小人剥廬
蹇
　歡欣九子俱見大喜携提福善王孫
　是冨
　　無註
解
　伯夷叔齊貞廉之師以徳防患憂禍
　不存
　　武王伐紂伯夷叔齊叩馬而諫義
　　不食周粟隠於首陽山孔子曰伯
　　夷叔齊餓于首陽之下民到于今
　　稱之
損
　雄聖伏名人匿驎驚走鳯飛北亂潰
　未息
　　無註
益
　乆鰥無偶思配織女求其非望自令
　寡處
　　無註
夬
　破亡之國天所不福難以止息
　　無註
姤
　老慵多郤弊政爲賊阿房驪山子嬰
　失國
　　史記秦始皇造作驪山復建阿房
　　殘虐生民至子嬰而漢㓕之
萃
　三羖六牂相隨俱行迷入空澤遥渉
　虎廬爲所傷賊死於牙腹
　　無註
升
　囁囁處懼昧冥相⬤多言少實語無
　成事
　　無註
困
　武陽漸離擊筑善歌慕丹之義為燕
　助軻隂謀不遂霍自死亡功名賈施
　　史記燕太子丹質於秦亡歸遣荆
　　軻刺秦令勇士秦武陽為副至易
　　水上旣祖取道髙漸離擊筑荆軻
　　和而歌爲變徴之聲入秦引匕首
　　以擿秦王不中秦王遂斬荆軻而
　　㓕燕
井
　尹氏伯竒父子分離無罪⬤辜長舌
　爲災
　　伯竒尹⬤甫之子父娶後妻而譛
　　伯竒於⬤甫父逐之言無罪而見
　　逐皆後母長舌所爲也
革
　五精亂行政逆皇恩湯武赫怒共伐
　我域
　　成湯放桀武王伐紂一怒而安天
　　下
鼎
　西歷玉山東入玉門登上福堂飲萬
　歳漿
　　無註
震
　行觸天忌與司命牾執囚束⬤拘制
　於吏幽人有喜
　　無註
艮
　機父不賢朝多䜛臣君失其政保家
　乆貧
　　未詳
漸
　三人俱行北求大牂長孟病足請季
　⬤囊栁下之貞不失我糧
　　無註
歸妺
　鵲思其雄欲隨鳯東順理羽翼出次
　須日中留北色復歸其室
　　色當作邑
豐
　甞得自如不逢禍災
　　無註
旅
　白鵠遊望君子以寧履徳不愆福禄
　來成
　　無註
巽
　膚敏之徳發憤晨食虜豹禽⬤爲王
　得福
　　史記韓信虜魏王豹又引兵擊趙
　　禽夏⬤
渙
　生不逢時困且多憂年衰老極中心
　悲愁
　　無註
節
　出門蹉跌看道後旅買羊逸亡取物
　逃走空手握拳坐恨相咎
　　無註
小過
　牧羊稻田聞虎喧嚾畏懼悚息終無
　禍患
　　無註
兊
　百足俱行相輔為強三聖翼事國冨
　民康
　　三聖堯舜禹也
旣濟
　龍潜鳯北其子變服隂孽萌作
　　無註
未濟
　國無比鄰相與爭强紛紛匈匈天下
　擾憂
　　無註
⬤(艮下/震上)小過
　⬤雖驚惶後反無憂受其福慶
　　無註
之乾
　積徳累仁靈祐順信福祉日増
　　無註
坤
　謹愼重言不幸遭患周邵述職脫免
　牢開
　　無註
屯
　鳥飛鼓翼喜樂堯徳虞夏羙功要荒
　賔服
　　堯唐帝虞夏舜禹有天下之號
⬤
　牙孽生齒室堂啓户幽人利貞鼓翼
　起舞
　　按遯作牙孽生逹義通
需
　使伯東求拒不肯行與叔爭訟更相
　毀傷
　　無註
訟
　手足易處頭尾顛倒公爲雌嫗亂其
　蚕織
　　無註
師
　匠卿操斧豫章危殆⬤衣脫剥禄命
　訖巳
　　豫章大木也
比
　天女踞牀不成文章南箕無舌飯多
　砂糖虚象盗名雌雄折頸
　　天女織女也牀未詳疑機字之誤
　　織女推機則不能成其文錦也箕
　　星名夏秋之間見於南方故云南
　　箕舌下二星也言南箕無舌則不
　　可以簸⬤糠秕也糖當作糠
小畜
　大椎破轂長舌亂國牆茨之言三世
　不安
　　詩牆有茨篇牆有茨不可埽也中
　　冓之言不可道也
履
　銜命辱使不堪厥事中墜落去更爲
　⬤載
　　無註
泰
　三虵共室同⬤相得甘露時降生我
　百榖
　　甘露仁澤也聖徳上及太清下及
　　萬靈則降
否
　衣繡夜遊與君相逢除患解惑使我
　不憂
　　項羽曰富貴不歸故郷如衣繡夜
　　行
同人
　⬤髮獸心難與爲鄰來如風雲去如
　絶絃爲狼所殘
　　無註
大有
　剛柔相呼二姓為家霜降旣同惠我
　以仁
　　無註
謙
　牛耳聾瞶不曉齊味委以鼎爼治亂
　憒憒
　　瞶五怪切憒古對切
豫
　低頭⬤視有所畏避行作不利酒酢
　魚餒衆莫貪⬤
　　酢音醋
隨
　雨師娶婦黄巖季子成禮旣㛰相呼
　南上膏我下土年⬤大有
　　⬤物志曰太公爲灌壇令武王夢
　　婦人當道夜⬤問之曰吾是東海
　　神女嫁於西海神童今爲灌壇令
　　當道廢我行我行必有大風疾雨
　　武王⬤召太公問之果有疾風暴
　　雨從太公邑外過
蠱
　戴盆望天不見星辰顧小失大遁逃
　墻外
　　無註
臨
　二人輦車徙去其家井沸釡鳴不可
　以居
　　井沸釡鳴皆不祥之兆也
觀
　攘臂反肘怒不可二佷戾腹心無以
　爲市
　　無註
噬嗑
　湯世之憂轉解喜來
　　湯囚夏䑓後放桀而有天下
賁
忠信輔成王政不傾公劉兆舉文武
　綏之
　　言周召輔成王及公劉文武之徳
　　化
剥
　登髙斬木頓躓蹈險車頓馬罷伯叔
　吁嗟
　　無註
復
　桑方落隕黄敗其葉失⬤傾仄如無
　所立
　　詩氓之篇桑之落⬤其黄而隕此
　　言婦人為人⬤棄而自叙其事也
無妄
　鸞鳯翺翔集於喜國念我伯姊與母
　相得
　　無註
大畜
　隂⬤所居益溢過度傷害禾稼
　　無註
頥
　霄冥髙山道險峻難王孫罷極困於
　阪間
　　無註
大過
　和璧隨珠爲火所燒冥昧失明奪精
　無光弃其道傍
　　卞和得玉璞獻於楚懐王凡三獻
　　後果得羙玉隋侯見虵傷取藥封
　　之後虵㗸珠以報此言⬤火所燒
　　則不得爲寳矣
坎
　虞君好神惡我老親恭承宗廟雖愠
　不去復我内事
　　虞書舜典命伯夷典三禮作秩宗
　　三禮祀天神享人⬤⬤地祇之禮
　　秩宗次百神之官以宗廟為主也
离
　爪牙之夫怨毒圻父轉憂與巳傷不
　及母
　　詩小雅祈父篇云祈父予王之爪
　　牙胡轉予于恤有母之尸饔
咸
　倉⬤⬤億宜稼黍稷年歳有息
　　詩楚茨篇我倉旣⬤我⬤維億
⬤
　䆫牗户房通利光明賢智輔聖仁徳
　大行家給人足海内殷昌
　　無註
遯
　切切之患凶重憂荐為虎所吞
　　無註
大壯
　水無魚池陸爲海涯君子失居小人
　相携
　　無註
⬤
　九疑欎林沮濕不中鸞鳯所惡君子
　攸去
　　九疑山名虞舜葬處欎林地名
明夷
　六翮况飛走歸不及脫歸王室亡其
　騂特
　　未詳
家人
　不直莊公與我爭訟媒伯無禮自令
　塞壅
　　未詳
睽
　倉⬤多億宋公危殆吴子巢門殞命
　失所
　　倉⬤多億按兊之蠱作瘡痍多病
　　春秋魯僖公二十二年宋襄公及
　　楚人戰于泓傷股二十三年宋公
　　卒傷於泓故也襄公二十五年吴
　　子諸樊伐楚門于巢巢牛臣隱於
　　短墻以射之吴子卒
蹇
　失羊捕牛無損無憂
　　無註
解
　夏麥䴸䵃霜擊其芒疾君敗國使我
　誅傷
　　䴸音孚䵃古猛切
損
　昧昩闇闇不知白黒風雨亂擾光明
　伏匿幽王失國
　　此言周幽王寵褒姒⬤昬亂政⬤
　　犬戎所㓕
益
　執斧破薪使媒求婦和合二姓親迎
　斯須色比毛嬙姑翁恱喜
　　詩南山篇析薪如之何匪斧不克
　　取妻如之何匪媒不得毛嬙西施
夬
　六疾生狂妄癡走行北入患門與禍
　爲鄰
　　無註
姤
　駈羊就群佷不肯前慶季愎諌子之
　⬤患
　　春秋左傳魯襄公二十八年齊慶
　　封好田而⬤酒與慶舎政盖慶季
　　即慶封子之即慶舎後爲盧蒲癸
　　王何所刺
萃
　二人異路東趍西歩十里之外不相
　知處
　　無註
升
義不勝情以欲自營覩利危躬折角
　摧頸
　　無註
困
　騷騷擾擾不安其⬤疾在頸項凶危
　爲憂
　　無註
井
　三河俱合水怒踴躍壞我王屋民困
　於食
　　河東河南河内三河天下之中也
革
　陽曜旱疾傷病稼穡農人無食
　　無註
鼎
　流浮出食載劵入屋釋鞍繫馬西南
　廡下
　　無註
震
　門户之居可以止舎進仕不殆安樂
　相保
　　無註
艮
　過時不歸雌雄苦悲徘⬤外國與母
　分離
　　無註
漸
　中田有廬壃⬤有⬤獻進皇祖曽孫
　夀考
　　詩小雅信南山篇曰中田有廬疆
　　⬤有⬤又云獻之皇祖曽孫夀考
歸妹
　失恃無友嘉福出走傫如䘮狗
　　家語孔子去魯累累⬤䘮家之狗
豐
　反鼻岐頭三寡獨居
　　無註
旅
　衣裳顛倒爲王來呼成就東周封受
　大福
　　齊詩云顛倒衣裳又云自公召之
巽
　飛不逺去還歸故處興事多悔
　　無註
兊
含血走禽不曉五音瓠巴鼓瑟不恱
　於心
　　五音宮商角徴羽荀子云瓠巴鼓
　　瑟㳺魚出聴
渙
求玉獲石非心所欲祝願不得
　　無註
節
　山崩谷絶大福盡歇涇渭失紀玉石
　旣巳
　　涇渭二水名書火炎崑岡玉石俱
　　焚
中孚
　雜目懼怒不安其居散渙府藏無有
　利得
　　無註
旣濟
　衆邪充側鳯凰折翼微子復北去其
　⬤國
　　商紂無道微子抱⬤器奔周
未濟
　六月采⬤征伐無道張仲方叔尅敵
　飲酒
　　六月采⬤皆詩名六月建未之月
　　也時玁狁内侵宣王命尹⬤甫帥
　　師伐之有㓛而歸詩人作歌以叙
　　其事司馬法冬夏不興師今六月
　　而出師者以玁狁之故也采⬤之
　　詩言蠻荆背叛王命方叔南征軍
　　行采⬤而食故賦其事張仲⬤甫
　　之友是時燕飲張仲在焉
⬤(离下/坎上)旣濟
　玄兎指掌與足相恃謹訊詰問誣情
　自直宛死誰告口爲身禍
　　未詳
之乾
　遊駒石門騄耳安全受福西鄰歸邑
　玉泉
　　無註
坤
　陽春生草萬物盛興君子所居災禍
　不到
　　無註
屯
　人無⬤法緩除才出雄走羊驚不失
　其家
　　無註
⬤
　太上止犇變見太㣲陳呉廢忽作爲
　禍患
　　按天文太微爲五帝之庭明堂之
　　房陳呉二國名
需
　乗龍吐光使闇復明燎獵大得六師
　以昌
　　按史記西伯出獵得吕望年八十
　　釣于渭水載之以歸尊爲太公號
　　師尚父後封于齊
訟
　羊頭兎足羸瘦少肉漏囊貯粟利無
　所得
　　無註
師
　因禍受福喜盈其室螟蟲不作君無
　可得
　　無註
比
舜升大禹石夷之野徴諸王闕拜治
　水土
　書帝曰咨禹汝平水土惟時懋哉
小畜
　烏子鵲鶵常與母俱頋⬤群族不離
　其巢
　　無註
履
　夷羿所射發輒有獲矰加鵲鷹⬤鳥
　俱得
　　夷羿古之善射者
泰
晨風文翰大舉就温昧過我邑羿無
　所得
　　詩晨風篇鴥彼晨風註云鸇也
否
　六喜三福南至懽國與喜忻樂珪我
潔徳
　　無註
同人
　闘龍股折日遂不明自外爲主弟伐
　其兄
　　無註
大有
　⬤慶受福有所獲得不利出門
　　無註
謙
　蠻戎夷狄太隂所積固外⬤寒君子
　不存
　　⬤當作沍
豫
　畏昬潜處⬤時昭明卒遭白日爲榮
　禄主
　　無註
隨
　水流趍下欲至東海求我所有買魴
　與鯉
　　無註
蠱
　冠帶南逰與福喜期徼於嘉國拜爲
　逢時
　　無註
臨
　莎雞振羽爲季門户新沐彈冠仲父
　恱喜
　　無註
觀
　結衿流粥遭䜛桎梏周邵述職身受
　大福
　　無註
噬嗑
　田䑕野雞意常欲逃拘制籠檻不得
　動揺
　　無註
賁
　居華顛觀浮雲風之揺雨不濡心平
　安無咎憂
　　無註
剥
　傾⬤將顛不能得存英雄作業家困
　無年
　　無註
復
　心願所喜今乃逢時保我利福不离
　兵革
　　無註
無妄
　靈⬤陸處盤桓失所阿衡退耕憂封
　於國
　　阿衡伊尹耕於有莘之野
大畜
　弱水之右有西王母生不知老與天
　相保不利行旅
　　書弱水旣西栁宗元曰西海之山
　　有王母神仙所居其下有水散渙
　　無力不能⬤芥
頥
　抱瓌求金日暮坐吟終月卒⬤竟無
　成功
　　瓌姑囬切石次王曰瓌
大過
　言⬤未畢憂來⬤卒身加搤㩜囚繫
　縛束
　　無註
坎
　望幸不到文章未成王子逐兎犬踦
　不得
　　無註
离
　震慄恐懼多所畏惡行道留難不可
　以歩
　　無註
咸
　雄狐綏綏登山崔嵬昭告顯功大福
　允興
　　詩南山崔崔雄⬤綏綏
⬤
　火起吾後喜炙倉廡龍銜水深潠注
　屋柱雖憂無咎
　　無註
遯
　危坐至暮請求不得膏澤不降政戾
　民⬤
　　無註
大壯
　孟春和氣鷹隼⬤鷙衆雀憂憒
　　無註
⬤
　緩法長姦不肯理⬤浮沉失節君受
　其患
　　無註
明夷
　魚鼈貪餌死於網釣受危國寵爲身
　殃咎
　　無註
家人
　金精輝怒帶劒過午徘⬤髙庫宿於
　山谷兩虎相拒弓矢滿野
　　無註
睽
　四目相望稍近同光並坐鼓簧
　　無註
蹇
　茹芝餌黃飲酒玉英與神流通長無
　憂凶
　　無註
解
求璋嘉郷惡虵不行道出歧口還復
　其牀
　　無註
損
　天門地户幽冥不覩不知所在
　　無註
益
　跌足息肩有所忌難金城鐡郭以銅
　爲⬤藩屏自衛安止無患
　　無註
夬
　三鴈俱飛欲歸稻池先渉雚澤爲矢
　所射傷我胷臆
　　無註
遘
　濟流難渡濡我衣袴五子善櫂脫無
　他故
　　未詳
萃
　飲酒醉酗跳起爭闘伯傷叔僵東家
　治䘮
　　無註
升
　跌躓未起後失利市⬤⬤殃咎
　　無註
困
　辰次降婁建星中堅子無逺行外顛
　霄䧟遂命訖終
　　降婁星次名
井
　商風召冦來呼外盜間諜内應與我
　爭闘殫已寳藏主人不勝
　　魯僖公三十二年冬祀子自鄭使
　　告于秦曰鄭人使我掌其北門之
　　管⬤潜師以来國可得也穆公不
　　⬤蹇叔之諌從祀子之諜召孟明
　　西乞白乙襲鄭師敗于殽
革
　甘露醴泉太平機⬤仁徳感應⬤樂
　民安
　　甘露仁澤也聖徳上及太清下及
　　萬靈則降醴泉水之精也聖徳下
　　及太寧中及萬靈則出
鼎
　⬤仲子突要門逐急禍起子商弟伐
　其兄鄭乆不昌
　　⬤仲鄭臣名子突鄭莊公次子急
　　當作忽莊公之世子莊公卒⬤仲
　　立怱是爲昭公及宋莊公誘⬤仲
　　執之與盟遂立突是爲厲公忽奔
　　衛事在春秋魯桓公十一年
震
　反孽難歩留不反舎露宿澤陂亡其
　⬤袴
　　無註
艮
　狼虎結謀相聚爲保伺⬤牛羊病我
　商人
　　無註
漸
　明徳剋敏重華貢舉放勲徴用八⬤
⬤祐
　　書舜典曰⬤稽古帝舜重華恊于
　　帝帝即堯也放勲者揔言堯之徳
　　業也又曰徴庸三十言舜生三十
　　堯方召用後以天下禪焉八哲即
　　舜所舉髙陽氏有才子八人謂之
　　八愷是也
歸妹
　貧⬤守門日破我盆毀罌傷瓶空虚
　無子
　　無註
豐
　天命赤烏與兵徼期征伐無道箕子
　遊遨
　　史記商紂無道九年武王東觀兵
　　于孟津有大自上復于下至於王
　　屋流爲烏其色赤是時諸侯不期
　　而㑹者八百遂伐紂而有天下箕
　　子歸周封于朝鮮
旅
　威約拘囚爲人所誣臯陶平理剖械
　出牢脫歸家閭
　　書舜典帝曰臯陶汝作士傳曰士
　　理官也
巽
　羊驚虎狼聳耳群聚無益威強爲齒
　所傷
　　無註
兊
　⬤雖號啼後必慶⬤光明照曜百喜
　如意
　　易同人九五先號咷而後⬤
渙
　馬服長股冝行善市⬤祐諧耦獲金
　五倍
　　無註
節
　應門内萌誅賢煞⬤上下咸悖景公
　失位長歸無⬤望妻來
　　未詳
中孚
　執斧破薪使媒求婦和合二姓親御
　斯須色比毛嬙姑公恱喜
　　詩南山篇析薪如之何匪斧不克
　　取妻如之何匪媒不得毛嬙即西
　　施也
小過
　兩輪日轉南上大阪四馬共轅無有
　險難與禹⬤言
　　無註
未濟
　千柱百梁終不傾僵周宗寧康
　　史記文武兼制天下立七十一國
　　封兄弟之國十五人⬤姓之國四
　　十人由是周室遂安
⬤(坎下/离上)未濟
　忠慢未習單酒糗脯數至神前欲求
　所願反得大患
　　無註
之乾
　旦生夕死名曰嬰⬤不可得視
　　無註
坤
　大歩上車南到喜家送我狐裘與福
喜來
　　無註
屯
　西多小星參五在東早夜晨行勞苦
　無㓛
　　詩召南小星云嘒彼小星三五在
　　東肅肅宵征夙夜在公此詩言夫
　　人無妬忌之行而賤妾安於其命
　　所謂上好仁而下必好義者也
⬤
　北陸藏冰君子心悲困於粒食⬤驚
　我門
　　左傳日在北陸而藏冰
需
　山水⬤怒壞梁折柱稽難行旅留連
　愁苦
　　無註
訟
　比目四翼來安吾國福喜上堂與我
　同牀
　　無註
師
　狡兎趯趯良犬逐齚雄雌爰爰爲鷹
　所獲
　　趯音狄齚音責
比
　増禄益福喜來入室解除憂惑
　　無註
小畜
　⬤龍乗風上見神公彭祖受刾王喬
　賛通巫咸就位拜受無窮
　　彭祖古之有夀者王喬古仙人巫
　　咸商臣名
履
　天火卒起燒我旁里延及吾家空盡
　已財
　　無註
泰
　金帛共寳冝與我市嫁娶有息利得
　過倍
　　無註
否
　⬤魅之居凶不可舎
　　無註
同人
　鳥飛兎走各有畏惡鵰鷹爲賊亂我
　室舎
　　無註
大有
　⬤雖驚惶後乃無傷受其福慶
　　無註
謙
　兩金相擊勇氣均敵日月闘戰不破
　不缺
　　無註
豫
　曵綸河海挂釣魴鯉王孫利得以饗
　仲友
　　無註
隨
　犬畏狼虎依人有輔三夫執戰伏不
　敢起身安無咎
　　戰當作㦸
蠱
　蜘蛛作網以伺行旅青蠅嚵聚以求
　膏⬤觸我羅絆爲網所得
　　無註
臨
　所望在外鼎金方來拭爵條罍炊食
　待之不爲季憂
　　條當作滌
⬤
　日月並居常暗匪明髙山崩顛丘陵
　爲谿
　　無註
噬嗑
　春服旣成載華復生莖葉盛茂實穗
　泥泥
　　無註
賁
　莘首山頭仙道所由利以居止長無
　咎憂
　　莘當作華泰華首陽皆山名
剥
　三狐群⬤自悲⬤獨野無所逰死於
　丘室
　　易田⬤三狐狐妖獸也
復
　火中暑退禾⬤其食商人不至市空
　無有
　　無註
無妄
　獨立山顛求鹿耕田草木不避秋飢
　無年
　　無註
大畜
　火雖熾在吾後冦雖近在吾右身安
　吉不危殆
　　無註
頥
　⬤⬤　貧⬤相責無有懽怡一日
　九結
　　⬤玉篇無　倪結切噬也與齧同
大過
　追亡逐北呼還㓜叔至山而得反歸
　其室
　　無註
坎
　銜命辱使不堪厥事遂墮落去更爲
　斯吏
　　無註
离
　⬤珠函玉沐浴仁徳應聘唐國四門
　穆穆蟊賊不作凶惡伏匿
　　有虞之世誔敷文徳唐堯國名書
　　曰賔于四門四門穆穆
咸
　機⬤不便不能出言精成通道爲人
　所⬤
　　無註
⬤
　甕破盆缺南行亡夫
　　無註
遯
　唇亡齒寒積日凌根朽不可用爲身
　⬤患
　　無註
大壯
　⬤惑憧憧不曉西東魁罡指南告我
　室中利以宜止去國憂患
　　魁罡星名
⬤
　鳥鴟⬤翼以避隂賊盜伺二女頼厥
　生福旱災爲疾君無⬤稷
　　無註
明夷
　名成徳就項領不試㬌公耋老尼父
　逝去
　　論語齊景公謂孔子曰吾老矣不
　　能用也孔子遂行
家人
　言與心詭西行東坐鯀湮鴻水佞賊
　爲禍
　　史記堯時洪水爲災舉鯀使之治
　　水鯀爲人方命圯族舜殛之于羽
　　山
睽
　獫狁非度治兵焦穫伐鎬及方與周
　爭⬤元戎其駕衰及夷王
　　詩六月篇獫狁匪茹整居焦穫侵
　　鎬及方註云厲王胡出于⬤獫狁
　　内侵宣王立命尹吉甫帥師以伐
　　之遂平獫狁焦穫鎬方皆地名
蹇
　三火起明雨㓕其光髙位疾顛驕恣
　誅傷
　　無註
解
　承川決水爲吾之祟使我心憒毋樹
　麻枲居止凶咎
　　無註
損
　厭浥晨夜道多湛露瀐衣濡袴重難
　以歩
　　詩行露篇厭浥行露豈不夙夜謂
　　行多露
益
　冝行賈市所求必倍載喜抱子與利
　爲友
　　無註
夬
　隂變爲陽女化爲男治道得通君臣
　相承
　　無註
姤
　樹蔽壯荆生醫山傍仇敵背憎熟肯
　相迎
　　熟當作孰
萃
　坐茵乗軒據徳宰臣虞叔受命六合
　和親
　　春秋武王克殷求㤗伯仲雍之後
　　得周章以爲吴君别封其弟虞仲
　　於周之北故夏墟爲西吴後世謂
　　之虞公自虞仲至虞公凡十二世
升
　雲興蔽日雨集草木茂年歳熟
　　無註
困
　播梅折枝與母别離絶不相知
　　播當作蟠
井
　天旱水涸枯槁無澤困於沙石未有
　所獲
　　無註
革
　珪璧琮璜執禮見王百里⬤戚應聘
　齊秦
　　百里奚事秦寗戚事齊
鼎
　龍渇求飲黒雲景從河伯捧醴跪進
　酒漿流潦滂滂
　　河伯水神也
震
　雹梅零蔕心積憒憒亂我靈氣
　　無註
艮
　鹿求其子虎廬之里唐伯季耳貪不
　我許
　　未詳
漸
　穿匏挹水篝鐡然火勞罷力竭飢渴
　爲禍
　　匏瓠也
歸妹
　龍生馬淵夀考且神飛騰上天舎宿
　軒轅常居樂安
　　無註
豐
崔嵬北嶽天神貴客温仁正直主布
　恩徳冠衣不巳⬤受大福
　　大梁析木其神主恒山星辰出焉
旅
　⬤夜⬤泣齊失其國爲下所賊
　　春秋哀公十四年齊陳⬤弑簡公
　　于舒州
巽
　二政多門君失其權三家專制禍起
　季孫
　　春秋魯自桓公之後君失其柄季
　　氏始專國政三家漸强四分公室
　　孟孫叔孫各有其一季孫有其二
　　焉
兊
　望幸不到文章未就王子逐兎大踦
　不得
　　無註
渙
　伯虎仲熊徳義昭明使布五教隂陽
　順叙
　　按史髙辛氏之子有曰伯虎仲熊
　　爲伯益之佐伯虎疑即仲虎也五
　　教者父子有親君臣有義夫婦有
　　别長㓜有序朋友有信
節
　兩足四翼飛入家國寧我伯叔與母
　相得
　　無註
中孚
　春秋禱祀解禍除憂君無咎憂
　　無註
小過
　牧羊稻園聞虎喧嚾懼畏悚息終無
　禍患
　　無註
旣濟
　大虵巨魚相⬤於郊君臣隔塞郭公
　出廬
　　郭當作戴春秋魯閔公二年狄人
　　伐衛衛立戴公出廬于曹
易林卷第十六終
