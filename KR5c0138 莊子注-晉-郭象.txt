#+TITLE: 莊子注-晉-郭象
#+DATE: 2016-06-11 12:27:06
#+SOURCE: github.com/kanripo/KR5c0138 master 7e74ad4f                
欽定四庫全書　　　　　子部十四
　荘子注　　　　　　　　道家𩔖
　　提要
　　　　(臣/)等謹案莊子注十卷晉郭象注象字子元
　　　　河南人辟司徒掾稍遷至黄門侍郎束海王
　　　　越引為太傅主簿事迹具晉書本傳劉義慶
　　　　世說新語曰注荘子者數十家莫能究其㫖
　　　　統向秀於舊注外别為解義妙演奇致大暢
　　　　元風惟秋水至樂二篇未竟而秀卒秀子幼
　　　　其義零落然頗有别本遷流象為人行薄以
　　　　秀義不傳於世遂竊以為己注乃自注秋水
　　　　至樂二篇又易馬蹄一篇其餘衆篇或㸃定
　　　　文句而已其後秀義别本出故今有向郭二
　　　　荘其義一也晉書象本傳亦采是文絶無異
　　　　語錢曽讀書敏求記謂世代遼逺傳聞異詞
　　　　晉書所云恐未必信案向秀之注陳振孫稱
　　　　宋代已不傳但時見陸氏⬤文今以釋文所
　　　　載校之如逍遥逰有蓬之心句釋文郭向並
　　　　引絶不相同胠篋篇聖人不死大盗不止句
　　　　釋文引向注二十八字又為之斗斛以量之
　　　　句釋文引向注十六字郭本皆無然其餘皆
　　　　互相出入又張湛列子注中凡文與荘子相
　　　　同者亦兼引向郭二注所載達生篇佝僂丈
　　　　人承蜩一條向注與郭一字不異應帝王篇
　　　　神巫季咸一章皆棄而走句向郭相同列子
　　　　見之而心醉句向注曰迷惑其道也而又奚
　　　　卵焉句向注六十二字郭注皆無之故使人
　　　　得而相汝句郭注多七字示之以地文句向
　　　　注塊然如土也郭注無之是殆見吾杜徳機
　　　　句鄉吾示之以天壤句名實不入句向郭並
　　　　同是殆見吾善者機也句向注多九字子之
　　　　先生坐不齋句向注二十二字郭注無之鄉
　　　　吾示之以太沖莫勝句郭改其末句淵有九
　　　　名以處三焉句郭増其首十六字尾五十一
　　　　字鄉吾示之以未始出吾宗句故逃也句食
　　　　狶如食人句向郭並同於事無與親以下則
　　　　並大同小異是所謂竊據向書㸃定文句者
　　　　殆非無證又秋水篇與道大蹇句釋文云蹇
　　　　向紀輦反則此篇向亦有注併世說所云象
　　　　自注秋水至樂二篇者尚未必實録矣錢曽
　　　　乃曲為之觧何哉考劉孝標世說注引逍遥
　　　　逰向郭義各一條今本無之讓王篇惟注三
　　　　條漁父篇惟注一條盗跖篇惟注三十八字
　　　　說劍篇惟注七字似不應簡畧至此疑有所
　　　　脫佚又列子生物者不生化物者不化二句
　　　　張湛注曰荘子亦有此文併引向秀注一條
　　　　而今本荘子皆無則是併正文亦有所遺漏
　　　　蓋其亡已久今已不可復考矣乾隆四十六
　　　　年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
莊子注原序
夫莊子者可謂知本矣故未始藏其狂言言雖無會而
獨應者也夫應而非㑹則雖當無用言非物事則雖髙
不行與夫寂然不動不得已而後起者固有間矣斯可
謂知無心者也夫心無為則隨感而應應隨其時言唯
謹爾故與化為體流萬代而㝠物豈曽設對獨遘而㳺
談乎方外哉此其所以不經而為百家之冠也然莊生
雖未體之言則至矣通天地之統序萬物之性達死生
之變而明内聖外王之道上知造化無物下知有物之
自造也其言宏綽其㫖𤣥妙至至之道融微㫖雅泰然
遣放放而不傲故曰不知義之所適猖狂妄行而蹈其
大方含哺而熙乎澹泊鼓腹而㳺乎混茫至人極乎無
親孝慈終於兼忘禮樂復乎已能忠信發乎天光用其
光則其朴自成是以神器獨化於𤣥冥之境而源流深
長也故其長波之所蕩髙風之所扇暢乎物宜適乎民
願𢎞其鄙觧其懸灑落之功未加而矜夸所以散故觀
其書超然自以為己當經崑崙涉太虛而㳺惚怳之庭
矣雖復貪婪之人進躁之士暫而攬其餘芳味其溢流
彷彿其音影猶足曠然有忘形自得之懷況探其逺情
而玩永年者乎遂綿邈清遐去離塵埃而返冥極者也
晉郭象撰
欽定四庫全書
　莊子注巻一　　　　　　　晉　郭象　注
　　内篇逍遥逰第一(夫小大雖殊而放於自得之場/則物任其性事稱其能各當其)
　　　(分逍遥一也豈容/勝負於其間哉)
北㝠有魚其名為鯤鯤之大不知其幾千里也化而為
鳥其名為鵬(鵬鯤之實吾所未詳也夫莊子之大意在/乎逍遥逰放無為而自得故極小大之致)
(以明性分之適逹觀之士宜要其㑹歸而遺其所寄不/足事事曲與生說自不害其𢎞㫖皆可畧之○北㝠海)
(也取其溟溟無涯也水黒色謂乏㝠海無風洪波百丈/鯤大魚名鵬即古鳳字非來儀之鳳也說文云朋及鵬)
(皆古文鳳字朋鳥象形鳳飛/羣鳥從以萬數故以鵬為朋)鵬之背不知其幾千里也
怒而飛其翼若垂天之雲是鳥也海運則將徙於南㝠
南㝠者天池也(非㝠海不足以運其身非九萬里不足/以負其翼此豈好竒哉直以大物必自)
(生於大處大處亦必自生此大物理固/自然不患其失又何措心於其間哉)齊諧者志怪者
也諧之言曰鵬之徙於南㝠也水擊三千里摶扶揺而
上者九萬里(夫翼大則難舉故摶扶揺而後能上九萬/里乃足自勝耳既有斯翼豈得決然而起)
(數仞而下哉此皆不得不然非樂然也○/齊諧人姓名志記也怪異也扶搖風名也)去以六月息
者也(夫大鳥一去半歳至天池而息小鳥一飛半朝搶/榆枋而止此比所能則有間矣其於適性一也)
野馬也塵埃也生物之以息相吹也(此皆鵬之所憑以/飛者耳野馬者逰)
(氣/也)天之蒼蒼其正色耶其逺而無所至極耶其視下也
亦若是則已矣(今觀天之蒼蒼竟未知便是天之正色/耶天之為逺而無極耶鵬之自上以視)
(地亦若人之自此視天則止而圖南矣言鵬不知道里/之逺近趣足以自勝而逝補大鵬之飛九萬里則其下)
(視生物相吹之氣亦如今觀天/之色蒼蒼而已言其逺之甚也)且夫水之積也不厚則
負大舟也無力覆杯水於坳堂之上則芥為之舟置杯
焉則膠水淺而舟大也(此皆明鵬之所以髙飛者翼大/故耳夫質小者所資不待大則)
(質大者所用不得小矣故理有至分物有定極各足稱/事其濟一也若乃失乎忘生之主而營生於至當之外)
(事不任力動不稱情則雖垂天之翼不能無窮決起之/飛不能無困矣○堂道謂之坳有坳垤形也芥小草也)
(膠著地/也黏也)風之積也不厚則其負大翼也無力故九萬里
則風斯在下矣而後乃今培風背負青天而莫之夭閼
者而後乃今將圖南(夫所以乃今將圖南者非其好髙/而慕逺也風不積則夭閼不通故)
(耳此大鵬之逍遥也○培音裴重也本或作陪風絶句/背負青天一讀以背字屬上句夭折也閼止也塞也)
蜩與鸒鳩笑之曰我決起而飛搶榆枋時則不至而控
於地而已矣奚以之九萬里而南為(茍足扵其性則雖/大鵬無以自貴於)
(小鳥小鳥無羨於天地而榮願有餘矣故小大雖殊逍/遥一也○蜩音條鸒鳩鸒音預鶻鵰也毛詩草木疏云)
(鶻鳩班鳩也月令云鳴鳩拂其羽是也/決疾貌搶突也榆枋木名控投也引也)適莽蒼者三飱
而反腹猶果然適百里者宿舂糧適千里者三月聚糧
(所適彌逺則聚糧彌多故其翼彌大則積/氣彌厚也○莽蒼近郊之色也果飽貌)之二蟲又何
知(二蟲謂鵬蜩也對大於小所以均異⬤也夫⬤之所/以異豈知異而異哉皆不知所以然而自然耳補二)
(蟲指蜩與/鸒鳩也)小知不及大知小年不及大年(物各有性性/各有極皆如)
(年知豈⬤尚之所及哉自此以下至于列子歴舉年知/之大小各信其一方未有足以相傾者也然後統以無)
(待之人遺彼忘我㝠此羣異異方同得而我無功名是/故統小大者無小無大者也茍有乎小大則雖大鵬之)
(與斥鷃宰官之與御風同為累物耳齊死生者無死無/生者也茍有乎死生則雖大椿之與蟪蛄彭祖之與朝)
(菌均於短折耳故逰於無小無大者無窮者也㝠乎不/死不生者無極者也若夫逍遥而繫於有方則雖故之)
(使逰而有所窮矣未能無行/也○知音智⬤丘跂反後同)奚以知其然也朝菌不知
晦朔蟪蛄不知春秋此小年也楚之南有㝠靈者以五
百歳為春五百歳為秋上古有大椿者以八千歳為春
八千歳為秋而彭祖乃今以久特聞衆人匹之不亦悲
乎(夫年知不相及若此之懸也比於衆人之所悲亦可/悲矣而衆人未嘗悲此以其性各有極也茍知其極)
(則毫分不可相跂天下又何所悲乎哉夫物未嘗以大/欲小而必以小羨大故舉小大之殊各有定分非羨欲)
(所及則羨欲之累可以絶矣夫悲生於累累絶則悲去/悲去而性命不安者未之有也○朝菌其隕反大芝也)
(天陰生糞上見日則死一名日及故不知月之終始也/糞上芝朝生暮死晦者不及朔朔者不及晦一名舜英)
(朝生暮落木槿也晦㝠也朔旦也蛄音姑蟪蛄寒蟬也/一名蝭蟧春生夏死夏生秋死蛁勞也或曰山蟬秋鳴)
(者不及春春鳴者不及秋廣雅云蟪蛄蛁勞也即楚詞/所云寒螿者也𡨕靈木名也江南生以葉生為春葉落)
(為秋此木以二千歳為一年椿木一名橓橓木槿也此/木三萬二千歳為一年彭祖名鏗堯臣封於彭城歴虞)
(夏至商年七百歳故以久夀見聞世本云姓籛名鏗在/商為守藏史在周為柱下史年八百歳一云即老子也)
湯之問棘也是已(湯之問棘亦云物各有極任之則條/暢故莊子以所問為是也○棘湯時)
(賢/人)窮髮之北有㝠海者天池也有魚焉其廣數千里未
有知其脩者其名為鯤有鳥焉其名為鵬背若泰山翼
若垂天之雲摶扶搖羊角而上者九萬里絶雲氣負青
天然後圖南且適南㝠也斥鷃笑之曰彼且奚適也我
騰躍而上不過數仞而下翺翔蓬蒿之間此亦飛之至
也而彼且奚適也此小大之辨也(各以得性為至自盡/為極也向言二蟲殊)
(翼故所至不同或翺翔天池或畢志榆枋直各稱體而/足不知所以然也今言小大之辨各有自然之素既非)
(⬤慕之所及亦各安其天性不悲所以異故再出之○/髪猶毛也北極之下無毛之地也案毛草也地理書云)
(山以草木為髮羊角風曲上行若羊/角上時掌反斥小澤也鷃鷃雀也)故夫知効一官行
比一鄉徳合一君而徵一國者其自視也亦若此矣(亦/猶)
(鳥之自得/於一方也)而宋榮子猶然笑之(未能齊故有笑○宋榮/子宋國人也賢者也猶)
(然笑之猶笑貌/案謂猶以為笑)且舉世而譽之而不加勸舉世而非之
而不加沮(審自/得也)定乎内外之分(内我而/外物)辨乎榮辱之竟
(榮已而辱人/○竟居領反)斯已矣(亦不能/復過此)彼其於世未數數然也(足/於)
(身故間於世也/○數數音朔)雖然猶有未樹也(唯能自是耳未能無/所不可也○樹立也)
(未能至/德也)夫列子御風而行泠然善也(泠然輕妙之貌○/列子鄭人名禦宼)
(得風征乗風而行與/鄭穆公同時泠音零)旬有五日而後反(茍有待焉則雖/御風而行不能)
(以一時/而周也)彼於致福者未數數然也(自然御風行耳非/數數然求之也)此
雖免乎行猶有所待者也(非風則不得行斯必有待/也唯無所不乗者無待耳)若
夫乗天地之正而御六氣之辯以逰無窮者彼且惡乎
待哉(天地者萬物之總名也天地以萬物為體而萬物/必以自然為正自然者不為而自然者也故大鵬)
(之能髙斥鷃之能下椿木之能長朝菌之能短凡此皆/自然之所能非為之所能也不為而自能所以為正也)
(故乘天地之正者即是順萬物之性也御六氣之辯者/即是逰變化之塗也如斯以往則何往而有窮哉所遇)
(斯乘又將惡乎待哉此乃至徳之人𤣥同彼我者之逍/遥也茍有待焉則雖列子之輕妙猶不能以無風而行)
(故必得其所待然後逍遥耳而況大鵬乎夫唯與物㝠/而循大變者為能無待而常通豈自通而已哉又順有)
(待者使不失其所待所待不失則同於大通矣故有待/無待吾所不能齊也至於各安其性天機自張受而不)
(知則吾所不能殊也夫無待猶不足以殊有待況有待/者之巨細乎○六氣陰陽風雨晦明也平旦為朝霞日)
(中為正陽日入為飛泉夜半為沆瀣天𤣥地黄為六氣/王⬤楚辭注凌陽子明經言春食朝霞朝霞者日欲出)
(時黄氣也秋食淪陰淪陰者日沒已後赤黄氣也冬食/沆瀣沆瀣者北方夜半氣也夏食正陽正陽者南方日)
(中氣也并天𤣥地黄之氣是為/六氣沆音户黨反瀣音下界反)故曰至人無已(無已故/順物順)
(物而王矣○已音紀注同/而王于況反本亦作至)神人無功(夫物未嘗有謝生/於自然者而必不)
(賴於針石故理至則迹滅矣今/順而不助與至理為一故無功)聖人無名(聖人者物得/性之名耳未)
(足以名其/所以得也)堯讓天下於許由曰日月出矣而爝火不息
其於光也不亦難乎時雨降矣而猶浸灌其於澤也不
亦勞乎夫子立而天下治而我猶尸之吾自視缺然請
致天下許由曰子治天下天下既已治也(夫能令天下/治不治天下)
(者也故堯以不治治之非治之而治者也今許由方明/既治則無所代之而治實由堯故有子治之言宜忘言)
(以尋其所況而或者遂云治之而治者堯也不治而堯/得以治者許由也斯失之逺矣夫治之由乎不治為之)
(出乎無為也取於堯而足豈借之許由哉若謂拱黙乎/山林之中而後得稱無為者此莊老之談所以見棄於)
(當塗當塗者自必於有為之域而不反者斯由之也○/堯唐帝也許由𨼆人也𨼆於箕山潁川陽城槐里人字)
(仲武爝燋火小火也/字林云爝炬火也)而我猶代子吾將為名乎名者實
之賓也吾將為賓乎(夫自任者對物而順物者與物無/對故堯無對於天下而許由與稷)
(契為匹矣何以言其然耶夫與物㝠者故羣物之所不/能離也是以無心𤣥應唯感之從汎乎若不繫之舟東)
(西之非已也故無行而不與百姓共者亦無往而不為/天下之君矣以此為君若天之至髙實君之徳也若獨)
(亢然立乎髙山之頂非夫人有情於自守守一家之偏/尚何得專此此故名中之一物而為堯之外臣耳若以)
(外臣代乎内主斯有為君/之名而無任君之實也)鷦鷯巢於深林不過一枝偃
鼠飲河不過滿腹(性各有極茍足其極則餘天下之財/也○鷦鷯小鳥一云桃雀偃鼠鼷鼠)
(也/)歸休乎君予無所用天下為(均之無用而堯獨有之/明夫懷豁者無方故天)
(下樂推而不厭○乎君絶句/一讀至乎字絶句君别讀)庖人雖不治庖尸祝不越
樽俎而代之矣(庖人尸祝各安其所司鳥獸萬物各足/於所受帝堯許由各靜其所遇此乃天)
(下之至實也各得其實又何所為乎哉自得/而已矣故堯許天地雖異其於逍遥一也)肩吾問於
連叔曰吾聞言於接輿大而無當徃而不反吾驚怖其
言猶河漢而無極也大有逕庭不近人情焉連叔曰其
言謂何哉曰藐姑射之山有神人居焉肌膚若氷雪綽
約若處子(此皆寄言耳夫神人即今所謂聖人也夫聖/人雖在廟堂之上然其心無異於山林之中)
(世豈識之哉徒見其戴黄屋佩玉璽便謂足以纓紼其/心矣見其歴山川同民事便謂足以憔悴其神矣豈知)
(至至者之不虧哉今言至徳之人而寄之此山將明世/所無由識故乃託之於絶垠之外而推之於視聽之表)
(耳處子者不以外傷内○逕徐古定反庭勑/定反逕庭謂徼過也姑射山名在北海中)不食五穀
吸風飲露(俱食五穀而獨為神人明神人者/非五穀所為而特稟自然之妙氣)乘雲氣御
飛龍而逰乎四海之外其神凝使物不疵癘而年穀熟
吾以是狂而不信也(夫體神居靈而窮理極妙者雖靜/黙閒堂之裏而𤣥同四海之表故)
(乗兩儀而御六氣同人羣而驅萬物茍無物而不順則/浮雲斯乘矣無形而不載則飛龍斯御矣遺身而自得)
(雖澹然而不待坐忘行忘忘而為之故行若曳枯木止/若聚死灰是以云其神凝也其神凝則不凝者自得矣)
(世皆齊其所見而/斷之豈嘗信此哉)連叔曰然瞽者無以與乎文章之觀
聾者無以與乎鍾鼓之聲豈唯形骸有聾盲哉夫知亦
有之(不知至言之極妙而以為/狂而不信此知之聾盲也)是其言也猶時女也(謂/此)
(接輿之所言者自然為物所求但知之聾盲者謂無此/理○時女猶處女也時女虚静柔順和而不喧未嘗求)
(人而為人/所求也)之人也之徳也將磅礴萬物以為一世蘄乎
亂孰弊弊焉以天下為事(聖人之心極兩儀之至㑹窮/萬物之妙數故能體化合變)
(無往不可磅礴萬物無物不然世以亂故求我我無心/也我茍無心亦何為不應世哉然則體𤣥而極妙者其)
(所以㑹通萬物之性而陶鑄天下之化以成堯舜之名/者常以不為為之耳孰弊弊焉勞神苦思以事為事然)
(後能/乎)之人也物莫之傷(夫安於所傷則傷不能/傷而物亦不傷之也)大浸稽
天而不溺大旱金石流土山焦而不熱(無往而不安則/所在皆適死生)
(無變於已況溺熱之間哉故至人之不嬰乎/禍難非避之也推理直前而自然與吉㑹)是其塵垢
粃糠將猶陶鑄堯舜者也孰肯以物為事(堯舜者世事/之名耳為名)
(者非名也故夫堯舜者豈直堯舜而已哉必有神/人之實焉今所稱堯舜者徒名其塵垢粃糠耳)宋人
資章甫而適諸越越人斷髮文身無所用之堯治天下
之民平海内之政往見四子藐姑射之山汾水之陽窅
然喪其天下焉(夫堯之無用天下為猶越人之無所用/章甫耳然遺天下者固天下之所宗天)
(下雖宗堯而堯未嘗有天下也故窅然喪之而常逰心/於絶㝠之境雖寄坐萬物之上而未始不逍遥也四子)
(者盖寄言以明堯之不一於堯耳夫堯實𡨕矣其迹則/堯也自迹觀㝠外内異域未足怪也世徒見堯之為堯)
(豈識其𡨕哉故將求四子於海外而據堯於所見因謂/與物同波者失其所以逍遥也然未知至逺之所順者)
(更近而至髙之所㑹者反下也若乃厲然以獨髙為至/而不夷乎俗者斯山谷之士非無待者也奚足以語至)
(極而逰無窮哉○四子王倪齧缺/被衣許由窅武駢反窅然猶悵然)惠子謂莊子曰魏王
貽我大瓠之種我樹之成而實五石以盛水漿其堅不
能自舉也剖之以為瓢則瓠落無所容非不呺然大也
吾為其無用而掊之莊子曰夫子固拙於用大矣宋人
有善為不龜手之藥者世世以洴澼絖為事(其藥能令/手不拘拆)
(故常漂絮於水中也惠子姓惠名施為梁相魏王梁惠/王貽遺也瓠徐音護實五石實中容五石盛音成瓠落)
(猶廓落呺本作號號然虛大貌龜手文坼如龜文也又/云如龜攣縮也洴扶巠反澼普歴反絖音横小爾雅云)
(絮細謂之絖洴澼/絖者漂絮於水上)客聞之請買其方百金聚族而謀曰
我世世為洴澼絖不過數金今一朝而鬻技百金請與
之客得之以說呉王越有難呉王使之將冬與越人水
戰大敗越人裂地而封之能不龜手一也或以封或不
免於洴澼絖則所用之異也今子有五石之瓠何不慮
以為大樽而浮乎江湖而憂其瓠落無所容則夫子猶
有蓬之心也夫(蓬非直達者也此章言物各有宜茍得/其宜安往而不逍遥也○百金金方寸)
(重一斤為一金/百金百斤也)惠子謂莊子曰吾有大樹人謂之樗其
大本擁腫而不中繩墨其小枝卷曲而不中規矩立之
塗匠者不顧今子之言大而無用衆所同去也莊子曰
子獨不見狸狌乎卑身而伏以候敖者東西跳梁不避
髙下中於機辟死於罔罟今夫斄牛其大若垂天之雲
此能為大矣而不能執鼠今子有大樹患其無用何不
樹之於無何有之鄉廣莫之野彷徨乎無為其側逍遥
乎寢卧其下不夭斤斧物無害者無所可用安所困苦
哉(夫小大之物茍失其極則利害之理均用得其所則/物皆逍遥也樗木名擁腫猶⬤癭卷本又作拳同狌)
(音星㹨也敖五到反伺彼怠傲又作傲音遨謂/伺遨翔之物而食之雞鼠之屬也斄音離旄牛)
　　齊物論第二(夫自是而非彼美已而惡人物莫不/皆然然故是非雖異而彼我均也)
南郭子綦𨼆几而坐仰天而噓嗒焉似喪其耦(同天人/均彼我)
(故外無與為歡而嗒焉解體若失其配匹○南/郭子綦音其居南郭因為號𨼆於靳反馮也)顔成子
㳺立侍乎前曰何居乎形固可使如槁木而心固可使
如死灰乎(死灰槁木取其寂漠無情耳夫任自然而忘/是非者其體中獨任天真而已又何所有哉)
(故止若立枯木動若運槁枝坐若死灰行若㳺塵動止/之容吾所不能一也其於無心而自得吾所不能一也)
(○顔成子游/子綦弟子也)今之𨼆几者非昔之𨼆几者也(子游常見/𨼆几者而)
(未見若/子綦也)子綦曰偃不亦善乎而問之也今者吾喪我汝
知之乎(吾喪我我自忘矣我自忘矣天下有何/物足識哉故都忘外内然後超然俱得)汝聞人
籟而未聞地籟汝聞地籟而未聞天籟夫(籟簫也簫管/參差宫商異)
(律故音短長髙下萬殊之聲聲雖萬殊而所稟之度一/也然則優劣無所錯其間矣況之風物異音同是而咸)
(自取焉則天/地之籟見矣)子游曰敢問其方子綦曰夫大塊噫氣其
名為風(塊者無物也噫氣者豈有物哉氣塊然而自噫/耳物之生也莫不塊然而自生則塊然之體大)
(矣故遂以大塊為名○塊苦怪反大朴之貌淮南子作/大昧解者或以為無或以為元氣或以為混成或以為)
(天謬也噫乙/戒反一音蔭)是唯無作作則萬竅怒號(言風唯無作作/則萬竅皆怒動)
(而為/聲也)而獨不聞之翏翏乎(長風之聲○翏翏聊/留二音長風聲也)山林之
畏佳(大風之所扇動也/○畏佳音偉翠)大木百圍之竅穴似鼻似口似
耳似枅似圈似臼似洼者似汚者(此畧舉衆竅之所似/○似鼻似口言風吹)
(竅穴動作或似人鼻或似人口枅音雞又音肩欂櫨也/圈坏圏也言如羊豕之䦨圏也似洼若洼曲汚若汚下)
激者謞者叱者吸者叫者譹者宎者咬者(此畧舉衆竅/之聲殊○激)
(如水激也謞音孝若箭去之聲司馬云若讙謞聲叱音/七若叱咄聲吸若噓吸聲叫若叫聲也譹音豪若譹哭)
(聲宎音杳深也若深宎/突然咬於交反聲哀切)前者唱于而隨者唱喁泠風則
小和飄風則大和(夫聲之宫商雖千變萬化唱和大小/莫不稱其所之而各當其分○于喁)
(聲之相/和也)厲風濟則衆竅為虛(濟止也烈風作則衆竅實/實及其止則衆竅虚虛)
(雖異其於/各得則同)而獨不見之調調之刀刀乎(調調刀刀動搖/貌也言物聲既)
(異而形之動揺亦又不同也動雖不同其/得齊一耳豈調調獨是而刀刀獨非乎)子游曰地籟
則衆竅是已人籟則比竹是已敢問天籟子綦曰夫吹
萬不同而使其自己也(此天籟也夫天籟者豈復别有/一物哉即衆竅比竹之屬接乎)
(有生之𩔖㑹而共成一天耳無既無矣則不能生有有/之未生又不能為生然則生生者誰哉塊然而自生耳)
(自生耳非我生也我既不能生物物亦不能生我則我/自然耳自己而然則謂之天然天然耳非為也故以天)
(言之以天言之所以明其自然也豈蒼蒼之謂哉而或/者謂天籟役物使從已也夫天且不能自有況能有物)
(哉故天也者萬物之總名也莫適為天譙主/役物乎故物各自生而無所出焉此天道也)咸其自取
怒者其誰也(物皆自得之耳誰主怒之/使然哉此重明天籟也)大知閒閒小知
間間(此盖知之不/同○知音智)大言炎炎小言詹詹(此盖言/語之異)其寐也
魂交其覺也形開(此盖寤/寐之異)與接為構日以心鬭縵者窖
者密者(此盖交接之異○與接為構人道交接構結驩/愛也縵未旦反寛心也窖古孝反深也穴也按)
(穴地藏/榖曰窖)小恐惴惴大恐縵縵(此盖恐/悸之異)其發若機括其司
是非之謂也其留如詛盟其守勝之謂也(此盖動/止之異)其殺
如秋冬以言其日消也(其衰殺日消有如/此者○殺色界反)其溺之所為
之不可使復之也(其溺而遂往/有如此者)其厭也如緘以言其老
洫也(其厭沒於欲老而/愈洫有如此者)近死之心莫使復陽也(其慮患/輕禍陰)
(結遂志有如此者○近附/近之近復陽陽謂生也熱)喜怒哀樂慮嘆變熱姚佚啟
熊(此盖性情之異者○補/口義熱作熱熊作態)樂出虛蒸成菌(此盖事變之/異也自此以)
(上畧舉天籟之無方自此以下明無方之自然也物各/自然不知所以然而然則形雖彌異自然彌同也○菌)
(其隕反/結也)日夜相代乎前而莫知其所萌(日夜相代代故/以新也夫天地)
(萬物變化日新與時俱往/何物萌之哉自然而然耳)已乎已乎旦暮得此其所由
以生乎(言其/自生)非彼無我非我無所取是亦近矣(彼自然/也自然)
(生我我自然生故自然者/即我之自然豈逺之哉)而不知其所為使(凡物云云/皆自爾耳)
(非相為使也故任/之而理自至矣)若有真宰而特不得其朕(萬物萬情/趣舍不同)
(若自真宰使之然也起索真宰之朕迹而/亦終不得則明物皆自然無使物然也)可行已信(今/夫)
(行者信已/可得行也)而不見其形(不見所以/得行之形)有情而無形(情當其/物故形)
(不别/見也)百骸九竅六藏賅而存焉(付之自然而莫不皆存/也○骸户皆反六藏才)
(浪反案心肺肝脾腎謂之五藏大小腸旁胱三焦謂之/六府身别有九藏氣天地人天以候頭角之氣人候耳)
(目之氣地候口齒之氣三部各有天地人三三而九神/藏五形藏四故九今此云六藏未見所出賅古來反備)
(也/)吾誰與為親(直自/存耳)汝皆說之乎其有私焉(皆說之則/是有所私)
(也有私則不能賅而存矣故不說而自存不為而自/生也○皆說音恱註同今本多即作恱字後皆放此)如
是皆有為臣妾乎(若皆私之則志過其分上下相冒而/莫為臣妾矣臣妾之才而不安臣妾)
(之任則失矣故知君臣上下手足外/内乃天理自然豈直人之所為哉)其臣妾不足以相
治乎(夫臣妾但各當其分耳未為不足以相治也相治/也者若手足耳目四肢百體各有所司而更相御)
(用/也)其遞相為君臣乎(夫時之所賢者為君才不應世者/為臣若天之自髙地之自卑首自)
(在上足自居下豈有遞哉雖無/錯於當而必自當也○遞音第)其有真君存焉(任之而/自爾則)
(非偽/也)如求得其情與不得無益損乎其真(凡得真性用/其自為者雖)
(復皂隸猶不顧毁譽而自安其業故知與不知皆自若/也若乃開希幸之路以下冒上物喪其真人忘其本則)
(毁譽之間俯/仰失錯也)一受其成形不亡以待盡(言物各有分故/知者守知以待)
(終而愚者抱愚以至死/豈有能中易其性者也)與物相刃相靡其行盡如馳而
莫之能止不亦悲乎(羣品云云逆順相交各信其偏見/而恣其所行莫能自反此比衆人)
(之所悲者亦可悲矣然而衆人未嘗以此為/悲者性然故也物各性然又何物足悲哉)終身役役
而不見其成功(夫物情無極知足者鮮故得此不止復/逐於彼皆疲役終身未厭其志死而後)
(已故其成功者/無時可見也)⬤然疲役而不知其所歸可不哀耶(凡/物)
(各以所好役其形骸至于疲困⬤然不知所/以好此之歸趣云何也○⬤乃結反忘貌)人謂之不
死奚益(言其實/與死同)其形化其心與之然可不謂大哀乎(言/其)
(心形並馳困而不反比於凡人所哀則此真哀之大/也然凡人未嘗以此為哀則凡所哀者不足哀也)人
之生也固若是芒乎其我獨芒而人亦有不芒者乎(凡此/上事)
(皆不知所以然而然故曰芒也今夫知者皆不知所以/知而自知矣生者不知所以生而自生矣萬物雖異至)
(於生不由知則未有不同/者也故天下莫不芒也)夫隨其成心而師之誰獨且
無師乎(夫心之足以制一身之用者謂之成心人自師/其成心則人各自有師矣人各自有師故付之)
(而自/當)奚必知代而心自取者有之愚者與有焉(夫以成/代不成)
(非知也心自得耳故愚者亦師其成心/未肯用其所謂短而舍其所謂長者也)未成乎心而有
是非是今日適越而昔至也(今日適越昨日何由至哉/未成乎心是非何由生哉)
(明夫是非者羣品之所不能無/故至人兩順之○昔者昨日也)是以無有為有無有為
有雖有神禹且不能知吾獨且奈何哉(理無是非而或/者以為有此以)
(無有為有也或心已成雖聖人不/能解故付之自若而不強知也)夫言非吹也言者有
言(各有所說故異於/吹○吹猶籟也)其所言者特未定也(我以為是而/彼以為非彼)
(之所是而我又非之故未定/也未定也者由彼我之情偏)果有言邪(以為有言邪然/未足以有所定)
其未嘗有言邪(以為無言邪則/據已已有言)其以為異於鷇音亦有
辯乎其無辯乎(夫言與鷇音其致一也有辯無辯誠未/可定也天下之情不必同而所言不能)
(異故是非紛紜莫知所定/○鷇音殻鳥子欲出者也)道惡乎𨼆而有真偽言惡乎
𨼆而有是非(道焉不在言何𨼆蔽而有/真偽是非之名紛然而起)道惡乎往而不
存(皆/存)言惡乎存而不可(皆/可)道𨼆於小成言𨼆於榮華(夫/小)
(成榮華自𨼆於道而道不可𨼆則真偽是非者行/於榮華而止於實當見於小成而滅於大全也)故有
儒墨之是非以是其所非而非其所是(儒墨更相是非/而天下皆儒墨)
(也故百家並起各私所/見而未始出其方也)欲是其所非而非其所是則莫
若以明(夫有是有非者儒墨之所是也無是無非者儒/墨之所非也今欲是儒墨之所非而非儒墨之)
(所是者乃欲明無是無非也欲明無是無非則莫若還/以儒墨反復相明反復相明則所是者非是而所非者)
(非非矣非非則無/非非是則無是)物無非彼物無非是(物皆自是故無/非是物皆相彼)
(故無非彼無非彼則天下無是矣無非是/則天下無彼矣無彼無是所以𤣥同也)自彼則不見
自知則知之故曰彼出於是是亦因彼(夫物之偏也皆/不見彼之所見)
(而獨自知其所知自知其所知則自以為是自以為是/則以彼為非矣故曰彼出於是是亦因彼彼是相因而)
(生者/也)彼是方生之說也雖然方生方死方死方生方可
方不可方不可方可因是因非因非因是(夫死生之變/猶春秋冬夏)
(四時行耳故死生之狀雖異其於各安所遇一也今生/者方自謂生為生而死者方自謂生為死則無生矣生)
(者方自謂死為死而死者方自謂死為生則無死矣無/生無死無可無不可故儒墨之辨吾所不能同也至於)
(各𡨕其分吾/所不能異也)是以聖人不由而照之于天亦因是(夫懷/豁者)
(因天下之是非而自無是非也故不由是非之塗/而是非無患不當者直明其天然而無所奪故也)是亦
彼也(我亦為/彼所彼)彼亦是也(彼亦自/以為是)彼亦一是非此亦一是
非(此亦自是而非彼彼亦自是而非此/此與彼各有一是一非於體中也)果且有彼是乎
哉果且無彼是乎哉(今欲謂彼為彼而彼復自是欲謂/是為是而是復為彼所彼故彼是)
(有無未/果定也)彼是莫得其偶謂之道樞(偶對也彼是相對而/聖人兩順之故無心)
(者與物㝠而未嘗有對於天下也樞尺朱反樞/要也此居其樞要而會其𤣥極以應夫無方也)樞始得
其環中以應無窮(夫是非反覆相尋無窮故謂之環環/中空矣今以是非為環而得其中者)
(無是無非也無是無非故能應/夫是非是非無窮故應亦無窮)是亦一無窮非亦一無
窮也(天下莫不自是而莫不相非故一是一非兩行/無窮唯涉空得中者曠然無懷乘之以逰也)故
曰莫若以明以指喻指之非指不若以非指喻指之非
指也以馬喻馬之非馬不若以非馬喻馬之非馬也天
地一指也萬物一馬也(夫自是而非彼彼我之常情也/故以我指喻彼指則彼指於我)
(指獨為非指矣此以指喻指之非指也若覆以彼指還/喻我指則我指於彼指復為非指矣此以非指喻指之)
(非指也將明無是無非莫若反覆相喻反覆相喻則彼/與我既同於自是又均於相非均於相非則天下無是)
(同於自是則天下無非何以明其然耶是若果是則天/下不得復有非之也非若果非亦不得復有是之也今)
(是非無主紛然殽亂明此區區者各信其偏見而同於/一致耳仰觀俯察莫不皆然是以至人知天地一指也)
(萬物一馬也故浩然大寧而天地萬物各當其分同於/自得而無是無非也○天地一指也萬物一馬也指百)
(體之一體馬/萬物之一物)可乎可(可於己者/即謂之可)不可乎不可(不可於己/者即謂之)
(不/可)道行之而成(無不/成也)物謂之而然(無不/然也)惡乎然然於然
惡乎不然不然於不然物故有所然物固有所可(各然/其所)
(然各可/其所可)無物不然無物不可故為是舉莛與楹厲與西
施恢恑憰怪道通為一(夫莛横而楹縱厲醜而西施好/所謂齊者豈必齊形狀同規矩)
(哉故舉縦横好醜恢恑憰怪各然其所然各可其所可/則形雖萬殊而性同得故曰道通於一也○無物不然)
(無物不可崔本此下更有可於可而不可於不可不可/於不可而可於可莛音挺屋梁也楹音盈屋柱也厲如)
(字惡/也)其分也成也(夫物或此以為散而/彼以為成○分如字)其成也毁也(我/之)
(所謂成而彼/或謂之毁)凡物無成與毁復通為一(夫成毁者生於/自見而不見彼)
(也故無成與毁/猶無是與非也)唯達者知通為一為是不用而寓諸庸
庸也者用也用也者通也通也者得也(夫達者無滯於/一方故忽然自)
(忘而寄當於自用自用/者莫不條暢而自得也)適得而幾矣(幾盡也至理/盡於自得也)因是
已(達者因/而不作)已而不知其然謂之道(夫達者之因是豈知/因為善而因之哉不)
(知所以因而自因/耳故謂之道也)勞神明為一而不知其同也謂之朝
三何謂朝三曰狙公賦芧曰朝三而暮四衆狙皆怒曰
然則朝四而暮三衆狙皆恱名實未虧而喜怒為用亦
因是也(夫達者之於一豈勞神哉若勞神而於為一不/足賴也與彼不一者無以異矣亦同衆狙之惑)
(因所好而自是也○狙公典狙官也芧音/序橡子也朝三暮四朝三升暮四升也)是以聖人和
之以是非而休乎天鈞(莫之偏任故付/之自鈞而止也)是之謂兩行(任/天)
(下之/是非)古之人其知有所至矣惡乎至有以為未始有物
者至矣盡矣不可以加矣(此忘天地遺萬物外不察乎/宇宙内不覺其一身故能曠)
(然無累與物俱往/而無所不應也)其次以為有物矣而未始有封也(雖/未)
(都忘猶能/忘其彼此)其次以為有封焉而未始有是非也(雖未能/忘彼此)
(猶能忘彼此/之是非也)是非之彰也道之所以虧也(無是非/乃全也)道之
所以虧愛之所以成(道虧則情有所偏而愛有所成/未能忘愛釋私𤣥同彼我也)果
且有成與虧乎哉果且無成與虧乎哉(有之與無斯/不能知乃至)有
成與虧故昭氏之鼓琴也無成與虧故昭氏之不鼓琴
也(夫聲不可勝舉也故吹管操弦雖有繁手遺聲多矣/而執籥鳴弦者欲以彰聲也彰聲而聲遺不彰聲而)
(聲全故欲成而虧之者昭文之鼔琴也不成而/無虧者昭文之不鼓琴也○昭文古善琴者)昭文之
鼓琴也師曠之枝策也惠子之據梧也三子之知幾乎
(幾盡也夫三子者皆欲辨非已所明以明之故/知盡慮窮形勞神倦或枝䇿假寐或據梧而瞑)皆其盛
者也故載之末年(賴其盛故能久不爾早困也/○故載之末年書之於今也)唯其好
之也以異於彼(言此三子唯獨好其/所明自以殊於衆人)其好之也欲以明
之(明示衆人欲使/同乎我之所好)彼非所明而明之故以堅白之昧終
(是猶對牛鼓簧耳彼竟不明故已之道術終/於昧然也○公孫龍有淬劍之法謂之堅白)而其子又
以文之綸終終身無成(昭文之子又乃終文之緒亦/卒不成○綸音倫琴瑟弦也)若
是而可謂成乎雖我亦成也(此三子雖求明於彼彼竟/不明所以終身無成若三)
(子而可謂成則雖我/之不成亦可謂成也)若是而不可謂成乎物與我無成
也(物皆自明而不明彼若彼不明即謂不成則萬物皆/相與無成矣故聖人不顯此以耀彼不捨已而逐物)
(從而任之各㝠其所能故曲成而不遺也今/三子欲以已之所好明示於彼不亦妄乎)是故滑疑
之耀聖人之所圖也為是不用而寓諸庸此之謂以明
(夫聖人無我者也故滑疑之耀則圖而域之恢恑憰怪/則通而一之使羣異各安其所安衆人不失其所是則)
(已不用於物而萬物之用用矣物皆自用則孰是孰非/哉故雖放蕩之變屈竒之異曲而從之寄之自用則用)
(雖萬殊歴然自/明○滑亂也)今且有言於此不知其與是𩔖乎其與
是不𩔖乎𩔖與不𩔖相與為𩔖則與彼無以異矣(今以/言無)
(是非則不知其與言有者𩔖乎不𩔖乎欲謂之𩔖則我/以無為是而彼以無為非斯不𩔖矣然此雖是非不同)
(亦固未免於有是非也則與彼𩔖矣故曰𩔖與不𩔖又/相與為𩔖則與彼無以異也然則將大不𩔖莫若無心)
(既遣是非又遣其遣遣之又遣之以至於/無遣然後無遣無不遣而是非自去矣)雖然請嘗言
之(至理無言言則與/𩔖故試寄言之)有始也者(有始則/有終)有未始有始也
者(謂無終始/而一死生)有未始有夫未始有始也者(夫一之者未/若不一而自)
(齊斯又忘/其一也)有有也者(有有則美惡/是非具也)有無也者(有無而未/知無無也)
(則是非好惡/猶未離懷)有未始有無也者(知無無矣而/猶未能無知)有未始有
夫未始有無也者俄而有無矣而未知有無之果孰有
孰無也(此都忘其知也爾乃俄然始了無耳了/無則天地萬物彼我是非豁然⬤斯也)今我則
已有謂矣(謂無是非/即復有謂)而未知吾所謂之其果有謂乎其
果無謂乎(又不知謂之有無爾乃/蕩然無纖芥於胷中也)天下莫大於秋毫之
末而太山為小莫夀乎殤子而彭祖為天天地與我並
生而萬物與我為一(夫以形相對太山大於秋毫也若/各據其性分物㝠其極則形大未)
(為有餘形小不為不足茍各足於其性則秋毫不獨小/其小而太山不獨大其大矣若以性足為大則天下之)
(足未有過於秋毫也若性足者非大則雖太山亦可稱/小矣故曰天下莫大於秋毫之末而太山為小太山為)
(小則天下無大矣秋毫為大則天下無小也無小無大/無夀無天是以蟪蛄不羨大椿而欣然自得斥鷃不貴)
(天池而榮願以足茍足於天然而安其性命故雖天地/未足為夀而與我並生萬物未足為異而與我同得則)
(天地之生又何不並萬/物之得又何不一哉)既已為一矣且得有言乎(萬物/萬形)
(同於自得其得一也/已自一矣理無所言)既己謂之一矣且得無言乎(夫名/謂生)
(於不明者也物或不能自明其一而以此逐/彼故謂一以正之既謂之一即是有言矣)一與言為
二二與一為三自此以往巧歴不能得而況其凡乎(夫/以)
(言言一而一非言也則一與言為二矣一既一矣言又/二之有一有二得不謂之三乎夫以一言言一猶乃成)
(三況尋其支流凡物殊稱雖有善數莫之能紀/也故一之者與彼未殊而忘一者無言而自一)故自無
適有以至於三而況自有適有乎(夫一無言也而有言/則至三況尋其末數)
(其可/窮乎)無適焉因是己(各止於其所/能乃最是也)夫道未始有封(宜然/無不)
(在/也)言未始有常(彼此言之故/是非無定主)為是而有畛也(道無封故/萬物得恣)
(其分域○為于偽反畛/之忍反謂封域畛陌也)請言其畛有左有右(各異便也/有左有右)
(崔本作/有在宥)有倫有義(物物有理/事事有宜)有分有辯(羣分而𩔖别/也○分如字)有
競有争(並逐曰競/對辨曰争)此之謂八徳(畧而判之/有此八徳)六合之外聖
人存而不論(夫六合之外謂萬物性分之表耳夫物之/性表雖有理存焉而非性分之内則未嘗)
(以惑聖人也故聖人未嘗論之若論之則是引萬物/使學其所不能也故不論其外而八畛同於自得也)六
合之内聖人論而不議(陳其性/而安之)春秋經世先王之志聖
人議而不辯(順其成迹而擬乎至當之極/不執其所是以非衆人也)故分也者有
不分也辯也者有不辯也(夫物物自分事事自别而欲/由己以分别之者不見彼之)
(自别/也)曰何也聖人懷之(以不辯為懷/耳聖人無懷)衆人辯之以相示
也故曰辯也者有不見也(不見彼之自辨故/辨己所知以示之)夫大道不
稱(付之自然無所稱/謂○稱尺證反)大辯不言(已自/别也)大仁不仁(無愛而/自存也)
大亷不嗛(夫至足者物之去來非我也故無所容其嗛/盈補嗛滿也猴藏物曰嗛以廉為廉則有自)
(滿之意國語曰嗛嗛之徳不/足就也言其自小即此嗛字)大勇不忮(無往而不順故/能無險而不往)
(○忮之跂/反害也)道昭而不道(以此明彼彼此俱/失矣○昭音照)言辯而不及
(不能及/其自分)仁常而不成(物無常愛而/常愛必不周)廉清而不信(皦然廉/清貪名)
(者耳非/真廉也)勇忮而不成(忮逆之勇天下共疾/之無敢舉足之地也)五者园而幾
向方矣(此五者皆以有為傷當也不能止乎本性而求/外無已夫外不可求而求之譬猶以圓學方以)
(魚慕鳥耳雖希翼鸞鳳擬規日月此愈近彼愈逺實學/彌得而性彌失故齊物而偏尚之累去矣园五丸反圓)
(也向方本/亦作嚮)故知止其所不知至矣(所不知者皆性分之/外也故止於所知之)
(内而/至也)孰知不言之辯不道之道若有能知此之謂天府
(浩然都/任之也)注焉而不滿酌焉而不竭(至人之心若鏡應而/不藏故曠然無盈虛)
(之變/也)而不知其所由來(至理之來/自然無迹)此之謂葆光(任其自/明故其)
(光不弊也○葆音保/若有若無謂之葆光)故昔者堯問於舜曰我欲伐宗膾
胥敖南面而不釋然其故何也(於安任之道未𢎞故聽/朝而不怡也將寄明齊)
(一之理於大聖故發至怪之問以起對也○宗/膾胥敖三國名也宗一也膾二也胥敖三也)舜曰夫
三子者猶存乎蓬艾之間(夫物之所安無陋也則/蓬艾乃三子之妙處也)若不
釋然何哉昔者十日並出萬物皆照(夫重明登天六合/俱照無有蓬艾而)
(不光/被也)而況徳之進乎日者乎(夫日月雖無私於照猶有/所不及徳則無不得也而)
(今欲奪蓬艾之願而伐使從已於至道豈𢎞哉故不釋/然神解耳若乃物暢其性各安其所使無逺近幽深付)
(之自若皆得其極則彼/無不當而我無不怡也)齧缺問乎王倪曰子知物之所
同是乎曰吾惡乎知之(所同未必是所異不獨非而彼/我莫能相止故無所用其知○)
(髙士傳曰王倪堯時賢人/也天地篇云齧缺之師)子知子之所不知邪曰吾惡
乎知之(若自知其所不知即為有知/有知則不能任羣才之自當)然則物無知邪曰
吾惡乎知之(都不知乃曠/然無所任矣)雖然嘗試言之(以其不知故/未敢正言試)
(言之/耳)庸詎知吾所謂知之非不知邪(魚遊於水水物所/同咸謂之知然自)
(魚觀之則向所謂知者復為不知矣夫蛣⬤之知非於/轉丸而笑蛣⬤者乃以蘇合為貴故所同之知未可正)
(據○爾雅云/蛣蜣蜣蜋也)庸詎知吾所謂不知之非知邪(所謂不知/者直是不)
(同耳亦自/一家之知)且吾嘗試問乎女(已不知其正/故試問女)民溼寢則腰
疾偏死鰌然乎哉木處則惴慄恂懼猨猴然乎哉三者
孰知正處(此畧舉三者以明萬物之異便○偏死偏枯/死也鰌音秋魚名惴之瑞反慄音栗恂音荀)
民食芻豢麋鹿食薦蝍且甘帶鴟鴉耆鼠四者孰知正
味(此畧舉四者以明美惡之無主○小爾雅云秆謂之/芻秆音古但反牛羊曰芻犬豕曰豢以所食得名也)
(薦美草也郭璞云三蒼云六畜所食曰薦蝍音即且字/或作蛆蟲名也廣雅云蜈蚣也爾雅云蒺藜蝍蛆郭璞)
(註云似蝗大腹長角能食蛇腦蒺音疾藜音黎帶如字/蛇也蝍蛆好食其眼鴟尺夷反鴉本亦作鴟於加反鳥)
(也耆市/志反)猨猵狙以為雌麋與鹿交鰌與魚㳺毛嬙麗姬人
之所美也魚見之深入鳥見之髙飛麋鹿見之決驟四者
孰知天下之正色哉(此畧舉四者以明天下所好之不/同也不同者而非之則無以知所)
(同之必是○猵狙一名獦狙一名獦牂其雄憙與猨雌/為牝牡以猨為雌也毛嬙古美人麗姬晉獻公之嬖以)
(為夫/人)自我觀之仁義之端是非之塗樊然殽亂吾惡能
知其辯(夫利於彼者或害於此而天下之彼我無窮則/是非之竟無常故唯莫之辯而任其自是然後)
(蕩然/俱得)齧缺曰子不知利害則至人固不知利害乎(未能/妙其)
(不知故猶嫌至人當/知之斯懸之未解也)王倪曰至人神矣(無心而/無不順)大澤焚
而不能熱河漢沍而不能寒疾雷破山風振海而不能
驚(夫神全形具而體與物𡨕者雖涉至變/而未始非我故蕩然無蠆介於胷中也)若然者乗雲
氣(寄物而行/非我動也)騎日月(有晝夜而/無死生也)而逰乎四海之外(夫唯/無其)
(知而任天下之自為/故馳萬物而不窮也)死生無變於己(與變為體故/死生若一)而況
利害之端乎(況利害於死生/愈不足以介意)瞿鵲子問乎長梧子曰吾
聞諸夫子聖人不從事於務(務自來而理自應耳非從/而事之也長梧子居長梧)
(下因以為名名丘/封人也瞿鵲之師)不就利不違害(任而直前/無所避就)不喜求(求/之)
(不喜直/取不怒)不縁道(獨至/者也)無謂有謂有謂無謂(凡有稱謂者/皆非吾所謂)
(也彼各自謂耳故無彼/有謂而有此無謂也)而逰乎塵垢之外(凡非真性/皆塵垢也)夫
子以為孟浪之言而我以為妙道之行也吾子以為奚
若長梧子曰是黄帝之所聽熒也而丘也何足以知之
且女亦大早計見卵而求時夜見彈而求鴞炙(夫物有/自然理)
(有至極循而直往則㝠然自合非所言也故言之者孟/浪而聞之者聽熒雖復黄帝猶不能使萬物無懷而聽)
(熒至竟故聖人付當於塵埃之外而𤣥合乎視聽之表/照以天而不逆計放之自爾而不推明也今瞿鵲子方)
(聞孟浪之言便以為妙道之行斯亦無異見卵而責司/夜之功見彈而求鴞炙之實也夫不能安時處順而探)
(變求化當生而慮死執是以辯非皆逆計之徒也○孟/浪音漫亂無所趣舍之謂聽熒疑惑也時夜司夜謂雞)
(也彈徒旦反鴞于驕反小鳩可炙毛詩/草木疏云大如班鳩緑色其肉甚美)予嘗為女妄言
之(言之則孟浪也故試/妄言之○為于偽反)女以妄聽之奚(若正聽妄言復/為大早計也故)
(亦妄聽/之何)旁日月挾宇宙(以死生為畫夜旁日月之喻也/以萬物為一體挾宇宙之譬也)
(○旁薄葬反依也尹子云天地四方曰宇/往古來今曰宙說文云舟輿所極覆曰宙)為其脗合置
其滑涽以隸相尊(以有所賤故尊卑生焉而滑涽紛亂/莫之能正各自是於一方矣故為脗)
(然自合之道莫若置之勿言委之自爾也脗然無波際/之謂也脗音泯無波際之貌一云合也音脣云若兩脣)
(之相合也滑古沒/反亂也涽音昏)衆人役役(馳騖於是/非之境也)聖人愚芚(芚然/無知)
(而直往之貌○芚/治本反厚貌也)參萬歳而一成純(純者不雜者也夫/舉萬歳而參其變)
(而衆人謂之雜矣故役役然勞形怵心而去彼就此唯/大聖無執故芚然直往而與變化為一一變化而常㳺)
(於獨者也故雖參糅億載千殊萬異道行之而成則古/今一成也物謂之而然則萬物一然也無物不然無時)
(不成斯可/謂純也)萬物盡然(無物/不然)而以是相藴(藴積也積是於/萬歳則萬歳一)
(是也積然於萬物則萬物盡然也故不知/死生先後之所在彼我勝負之所如也)予惡乎知說
生之非惑邪(死生一也而獨說生欲與變/化相背故未知其非惑也)予惡乎知惡
死之非弱喪而不知歸者邪(少而失其故居名為弱喪/夭弱喪者遂安於所在而)
(不知歸於故鄉也焉知生之非夫弱/喪焉知死之非夫還歸而惡之哉)麗之姬艾封人之
子也晉國之始得之也涕泣沾襟及其至於王所與王
同筐牀食芻豢而後悔其泣也(一生之内情變若此當/此之日則不知彼況夫)
(死生之變惡能相知哉○至於王/所謂獻公為王也筐牀安牀也)予惡乎知夫死者不
悔其始之蘄生乎(蘄求也○/蘄音祈)夢飲酒者旦而哭泣夢哭
泣者旦而田獵(此寤寐之事變也事茍變情亦異則死/生之願不得同矣故生時樂生則死時)
(樂死矣死生雖異其於各/得所願一也則何係哉)方其夢也不知其夢也(由此/觀之)
(當死之時亦不知其/死而自適其志也)夢之中又占其夢焉(夫夢者乃復/夢中占其夢)
(則無以異/於寤者也)覺而後知其夢也且有大覺而後知此其大
夢也(夫大覺者聖人也大覺者乃/知大患慮在懷者皆未寤也)而愚者自以為覺竊
竊然知之君乎牧乎固哉(夫愚者大夢而自以為寤故/竊竊然以所好為君上而所)
(惡為牧圉欣然信一家之偏見/可為固陋矣○竊竊猶察察也)丘也與女皆夢也(未能/忘言)
(而神解故/非大覺也)予謂女夢亦夢也(即復夢中之占夢也夫自/以為夢猶未寤也況竊竊)
(然自以/為覺哉)是其言也其名為弔詭(夫非常之談故非常人/之所知故謂之弔當卓)
(詭而不識其懸解○弔音/的至也詭九委反異也)萬世之後而一遇大聖知其
解者是旦暮遇之也(言能蛻然無係而𤣥/同死生者至希也)既使我與若
辯矣若勝我我不若勝若果是也我果非也邪我勝若
若不吾勝我果是也而果非也邪(若而皆/汝也)其或是也其
或非也邪其俱是也其俱非也邪我與若不能相知也
則人固受其黮闇吾誰使正之(不知而後推不見而後/辯辯之而不足以自信)
(以其與物對也辯對終日黮闇至竟莫能正/之故當付之自正耳○黮闇貪闇反不明貌)使同乎若
者正之既與若同矣惡能正之使同乎我者正之既同
乎我矣惡能正之(同故是之/未足信也)使異乎我與若者正之既
異乎我與若矣惡能正之(異故相非耳/亦不足據)使同乎我與若
者正之既同乎我與若矣惡能正之(是若果是則天下/不得有非之者也)
(非若信非則亦無縁復有是之者也今是其所同而非/其所異異同既具而是非無主故夫是非者生於好辯)
(而休乎天鈞付之兩/行而息乎自正也)然則我與若與人俱不能相知也
而待彼也邪(各自正耳待彼不足以正此則天下/莫能相正也故付之自正而至矣)何謂
和之以天倪(天倪者自/然之分也)曰是不是然不然是若果是也
則是之異乎不是也亦無辯然若果然也則然之異乎
不然也亦無辯(是非然否彼我更對故無辯無辯故和/之以天倪安其自然之分而己不待彼)
(以正/此)化聲之相待若其不相待(是非之辯為化聲夫化/聲之相待俱不足以相)
(正故若不/相待也)和之以天倪因之以曼衍所以窮年也(和之/以自)
(然之分任其無極之化尋斯以往則是非之/境自泯而性命之致自窮也○曼衍無極也)忘年忘義
振於無竟故寓諸無竟(夫忘年故𤣥同死生忘義故彌/貫是非是非死生蕩而為一斯)
(至理也至理暢於無極/故寄之者不得有窮也)罔兩問景曰曩子行今子止曩
子坐今子起何其無特操與(罔兩景外/之㣲陰也)景曰吾有待而
然者邪(言天機自爾坐起無待無待而獨/得者孰知其故而責其所以哉)吾所待又有
待而然者邪(若責其所待而尋其所由則尋責無/極卒至於無待而獨化之理明矣)吾待
蛇蚹蜩翼邪(若待蛇蚹蜩翼則無特操之所由未為難/識也今所以不識正由不待斯𩔖而獨化)
(故耳蛇蚹音附謂蛇腹下/齟齬可以行者也蜩音條)惡識所以然惡識所以不然
(世或謂罔兩待景景待形形待造物者請問夫造物者/有邪無邪無也則胡能造物哉有也則不足以物衆形)
(故明乎衆形之自物而後始可與言造物耳若以步有/物之域雖復罔兩未有不獨化於𤣥𡨕者也故造物者)
(無主而物各自造物各自造而無所待焉此天地之正/也故彼我相因形景俱生雖復𤣥合而非待也明斯理)
(也將使萬物各反所宗於體中而不待乎外外無所謝/而内無所矜是以蕃然皆生而不知所以生同焉皆得)
(而不知所以得也今罔兩之因景猶云俱生而非待也/則萬物皆聚而共成乎天而皆歴然莫不獨見矣故罔)
(兩非景之所制而景非形之所使形非無之所化也則/化與不化然與不然從人之與由己莫不自爾吾安識)
(其所以哉故任而不助則本末内外暢然俱得冺然無/迹若乃責此近因而忘其自爾宗物於外喪主於内而)
(愛尚生矣雖欲推而齊之然其所/尚已存乎胷中何夷之得有哉)昔者莊周夢為胡蝶
栩栩然胡蝶也自喻適志與(自快得意恱豫而行○胡/蝶蛺蝶也栩栩況羽反喜)
(貌/)不知周也(方其夢為胡蝶而不知周則與殊死不異/也然所在無不適志則當生而係生者必)
(當死而戀死矣由此觀之/知夫在生而哀死者誤也)俄然覺則蘧蘧然周也(自周/而言)
(故稱覺耳未/必非夢也)不知周之夢為胡蝶與胡蝶之夢為周與
(今之不知胡蝶無異於夢之不知周也而各適一時之/志則無以明胡蝶之不夢為周矣世有假寐而夢經百)
(年者則無以明今之百/年非假寐之夢者也)周與胡蝶則必有分矣(夫覺夢/之分無)
(異於死生之辯也今所以自喻/適志由其分定非由無分也)此之謂物化(夫時不暫/掉而今不)
(遂存故昨日之夢於今化矣死生之變豈異於此而勞/心於其間哉方為此則不知彼夢為胡蝶是也取之於)
(人則一生之中今不知後麗姬是也而愚者竊竊然/自以為知生之可樂死之可苦未聞物化之謂也)
　
　
　
　莊子注巻一
欽定四庫全書
　莊子注巻二　　　　　　　晉　郭象　注
　　養生主第三(夫生以養存則養生者理之極也若/乃養過其極以養傷生非養生之主)
　　　(也/)
吾生也有涯(所稟之分/各有極也)而知也無涯(夫舉重攜輕而神/氣自若此力之所)
(限也而尚名好勝者雖復絶膂猶未足以慊其願此知/之無涯也故知之為名生於失當而滅於𡨕極㝠極者)
(任其至分而無毫銖之加是故雖負萬鈞茍當其所能/則忽然不知重之在身雖應萬機冺然不覺事之在己)
(此養生之主/也○知音智)以有涯隨無涯殆己(以有限之性尋無極/之知安得而不困哉)
己而為知者殆而已矣(己困於知而不知止又為知以/救之斯養而傷之者真大殆也)
為善無近名為惡無近刑(忘善惡而居中任萬物之自/為悶然與至當為一故刑名)
(逺己而全/理在身也)緣督以為經(順中以為常也○縁/順也督中也經常也)可以保身
可以全生可以養親(養親以適○/養羊尚反)可以盡年(茍得中而/㝠度則事)
(事無不可也夫養生非求/過分盖全理盡年而已矣)庖丁為文惠君解牛手之所
解肩之所倚足之所履膝之所踦砉然嚮然奏刀騞然
莫不中音合於桑林之舞乃中經首之㑹(言其因便施/巧無不開解)
(盡理之甚既適牛理又合音節○庖人丁其名也管子/有屠牛坦一朝解九牛刀可剃毛為于偽反文惠君梁)
(惠王也砉音畫皮骨相離聲奏如字開也騞音近獲聲/大於砉也中丁仲反下皆同桑林宋舞樂名案即左𫝊)
(舞師題以旌夏是也/經首咸池樂章也)文惠君曰譆善哉技盖至此乎庖
丁釋刀對曰臣之所好者道也進乎技矣(直寄道理於/技耳所好者)
(非技也○譆/音熈歎聲也)始臣之解牛之時所見無非牛者(未能見/其理間)
三年之後未嘗見全牛也(但見其/理間也)方今之時臣以神遇
而不以目視(闇與理㑹○神遇向云/闇與理㑹謂之神遇)官知止而神欲行
(司察之官廢/縱心而順理)依乎天理(不横/截也)批大郤(有際之處因而批/之令離○批鋪迷)
(反擊也/郤音郄)導大窽(節解窽空就導令殊/○窽苦管反空也)因其固然(刀不/妄加)技
經肯綮之未嘗(技之妙也常遊刃於空未嘗經槩於㣲/礙也○肯苦等反著骨肉也肯著也綮)
(音啟猶/結處也)而況大軱乎(軱戾大骨衂刀肉也○/軱音孤軱戾大骨也)良庖歳更
刀割也(不中其理間也○歳/一易刀猶堪割也)族庖月更刀折也(中骨而/折刀也)
(○族/衆也)今臣之刀十九年矣所解數千牛矣而刀刃若新
發於硎(硎砥石也○硎/音刑磨石也)彼節者有間而刀刃者無厚以
無厚入有間恢恢乎其於遊刃必有餘地矣是以十九
年而刀刃若新發於硎雖然每至於族吾見其難為(交/錯)
(聚結/為族)怵然為戒視為止(不復屬目於他物也/○為于偽反下皆同)行為遲(徐/其)
(手/也)動刀甚㣲謋然已解(得其宜則用力/少○謋化百反)如土委地(理解/而無)
(刀迹若/聚土也)提刀而立為之四顧為之躊躇滿志(逸足容豫/自得之謂)
(○躊直留反/躇直於反)善刀而藏之(拭刀而弢之也/善刀善猶拭也)文惠君曰善
哉吾聞庖丁之言得養生焉(以刀可養故/知生亦可養)公文軒見右
師而驚曰是何人也惡乎介也(介偏刖之名○公文姓/公文氏名軒宋人也右)
(師宋人也介音戒/一音兀偏則也)天與其人與(知之所無奈何天/也犯其所知人也)曰天
也非人也天之生是使獨也(偏則曰獨夫師一家之知/而不能兩存其足則是知)
(之無所奈何若以右師之知而必求兩全則/心神内困而形骸外敝矣豈直偏刖而已哉)人之貌有
與也(兩足共行曰有與有與/之貌未有疑其非命也)以是知其天也非人也(以/有)
(與者命也故知獨者亦非我也是以達生之情者不務/生之所無所為達命之情者不務命之所無奈何也全)
(其自然/而已)澤雉十步一啄百步一飲不蘄畜乎樊中(蘄求/也樊)
(所以籠雉也夫俯仰乎天地之間逍遥乎自得之場固/養生之妙處也又何求於入籠而服養哉○樊中藩也)
(所以籠/雉也)神雖王不善也(夫始乎適而未嘗不適者忘適/也雖心神長王志氣盈豫而自)
(放於清曠之地忽然不覺/善之為善也○王于況反)老⬤死秦失弔之三號而出
(人弔亦弔人號亦/號○老⬤老子也)弟子曰非夫子之友邪(怪其不倚户/觀化乃至三)
(號/也)曰然然則弔焉若此可乎曰然(至人無情與衆號/耳故若斯可也)始
也吾以為其人也而今非也向吾入而弔焉有老者哭
之如哭其子少者哭之如哭其母彼其所以㑹之必有
不蘄言而言不蘄哭而哭者(嫌其先物施惠不在理/上住故致此甚愛也)是
遁天倍情忘其所受(天性所受各有本分/不可逃亦不可加)古者謂之遁
天之刑(感物太深不止於當遁天者也將馳騖於憂/樂之境雖楚戮未加而性情已困庸非刑哉)適
來夫子時也(時自/生也)適去夫子順也(理當/死也)安時而處順哀
樂不能入也(夫哀樂生於失得也今𤣥通合變之士無/時而不安無順而不處𡨕然與造化為一)
(則無往而非我矣將何得何失孰死孰生/哉故任其所受而哀樂無所錯其間矣)古者謂是帝
之縣解(以有係者為縣則無係者縣解也縣解而性命/之情得矣此養生之要也○縣音𤣥解音蟹以)
(生為縣以/死為解)指窮於為薪火傳也(窮盡也為薪猶前薪也/前薪以指指盡前薪之)
(理故火傳而不滅心得納養之中故命續而不絶明夫/養生乃生之所以生也○為猶前也傳者相傳繼續也)
不知其盡也(夫時不再來今不一停故人之生也一息/一得耳向息非今息故納養而命續前火)
(非後火故為薪而火傳火傳而命續由夫養得其極也/世豈知其盡而更生哉補此死生之喻也夫以薪熾火)
(指薪而觀之則薪有窮盡之時而世間/之火自古及今傳而不絶未始有盡也)
　　人間世第四(與人羣者不得離人然人間之變故/世世異宜唯無心而不自用者為能)
　　　(隨變所適而/不荷其累也)
顔回見仲尼請行曰奚之曰將之衛曰奚為焉曰囬聞
衛君其年壯其行獨(不與民/同欲也)輕用其國(夫君人者動必/乗人一怒則伏)
(尸流血一喜則軒冕塞路故/君人者之用國不可輕也)而不見其過(莫敢/諫也)輕用民
死(輕用之/於死也)死者以國量乎澤若蕉(舉國而輸之死地不/可稱數視之若草芥)
(也/)民其無如矣(無所/依歸)回嘗聞之夫子曰治國去之亂國
就之醫門多疾願以所聞思其則庶幾其國有瘳乎仲
尼曰譆若殆往而刑耳(其道不足/以救彼患)夫道不欲雜(宜正得/其人)
雜則多多則擾擾則憂憂而不救(若夫不得其人則雖/百醫守病適足致疑)
(而不能/一愈也)古之至人先存諸己而後存諸人(有其具然後/可以接物也)
所存於己者未定何暇至於暴人之所行(不虛心以應/物而役思以)
(犯難故知其所存於己者未定也夫唯外其知以養真/寄妙當於羣才功名歸物而患慮逺身然後可以至於)
(暴人之/所行也)且若亦知夫徳之所蕩而知之所為出乎哉徳
蕩乎名知出乎爭(徳之所以流蕩者矜名故也知之所/以横出者爭善故也雖復桀跖其所)
(矜惜無非/名善也)名也者相軋也知也者爭之器也二者凶器
非所以盡行也(夫名知者世之所用也而名起則相軋/知用則爭興故遺名知而後行可盡也)
(○軋則列反/折也夭也)且徳厚信矼未達人氣名聞不爭未達人
心而彊以仁義繩墨之言述暴人之前者是以人惡有
其美也(夫投人夜光鮮不按劍者未達故也今回之徳/信與其不争之名彼所未達也而強以仁義繩)
(墨於彼彼將謂回欲毁人以自成也是故至人不役志/以經世而虛心以應物誠信著於天地不争揚於萬物)
(然後萬物歸懐天地不逆故徳音發而天下嚮會景行/彰而六合俱應而後始可以經寒暑涉治亂而不與逆)
(鱗迕也○矼/音控慤實貌)命之曰葘人葘人者人必反葘之(適不信/受則謂)
(與己争名而反害之/○葘音災下皆同)若殆為人葘夫且茍為恱賢而惡
不肖惡用而求有以異(茍能恱賢惡愚聞義而服便為/明君也茍為明君則不苦無賢)
(臣汝往亦不足復竒如其不爾往必受害故以有心而/往無往而可無心而應其應自來則無往而不可也)
若唯無詔王公必將乗人而鬭其捷(汝唯有寂然不言/耳言則王公必乘)
(人以君人之勢而鬬其捷辨以距諫飾非也○詔絶句/王公必將乗人絶句而鬬其捷在接反崔讀若唯無詔)
(王公絶句必將/乗人而鬬絶句)而目將熒之(其言辨捷/使人眼眩)而色將平之(不/能)
(復自異/於彼也)口將營之(自救解/不暇)容將形之心且成之(乃且⬤/己以從)
(彼也○容將形/之謂擎跽也)是以火救火以水救水名之曰益多(適/不)
(能救乃更足/以成彼之盛)順始無窮(尋常守故/未肯變也)若殆以不信厚言必
死於暴人之前矣(未信而諌/雖厚為害)且昔者桀殺關龍逢紂殺
王子比干是皆修其身以下傴拊人之民以下拂其上
者也(居下而任上之憂比干非其事也○闗龍逢夏桀/之賢臣王子比干殷紂之叔父下遐嫁反傴紆甫)
(反拊徐句音撫李云傴拊謂齊愛之也崔云猶/嘔呴謂養也拂符弗反崔云違也又勞弗反)故其君
因其修以擠之是好名者也(不欲令臣有勝君之名也/○擠徐子計反又子體反)
(司馬云毒也亦云陷也方言云滅也/簡文云排也好呼報反令力呈反)昔者堯攻叢枝胥
敖禹攻有扈國為虛厲身為刑戮其用兵不止其求實
無已是皆求名實者也而獨不聞之乎(夫暴君非徒求/恣其欲乃復求)
(名但所求者/非其道耳)名實者聖人之所不能勝也而況若乎(惜/名)
(貪欲之君雖復堯為不能勝化也故與衆/攻之而汝乃欲空手而往化之以道哉)雖然若必有
以也嘗以語我來顔回曰端而虛(正其形而/虛其心也)勉而一(言/遜)
(而不/貳也)則可乎曰惡惡可(言未可也○惡/惡皆音烏下同)夫以陽為充孔
揚(言衛君亢陽之性充張於内/而甚揚於外強禦之至也)采色不定(喜怒/無常)常人之
所不違(莫之/敢逆)因案人之所感以求容與其心(夫頑強之/甚人以快)
(事感己巳陵藉而乃抑挫之以/求從容自放而遂其侈心也)名之曰日漸之徳不成
而況大徳乎(言乃少多無/回降之勝也)將執而不化(故守其/本意也)外合而
内不訾其庸詎可乎(外合而内不訾即向之端虛/而勉一耳言此未足以化之)然則
我内直而外曲成而上比(顔回更說此三條也/○上時掌反下同)内直者
與天為徒與天為徒者知天子之與己皆天之所子而
獨以己言蘄乎而人善之蘄乎而人不善之邪(物無貴/賤得生)
(一也故善與不善付之公當耳/一無所求於人也○蘄音祈)若然者人謂之童子是
之謂與天為徒(依乎天理推已性命/若嬰兒之直往也)外曲者與人之為
徒也擎跽曲拳人臣之禮也人皆為之吾敢不為邪為
人之所為者人亦無疵焉是之謂與人為徒(外形委曲/隨人事之)
(所當為也○擎其驚反跽其/里反說文云長跪也拳音權)成而上比者與古為徒(成/於)
(今而比/於古也)其言雖教讁之實也(雖是當教有/諷責之㫖)古之有也非
吾有也若然者雖直不為病(寄直於古故/無以病我也)是之謂與古
為徒若是則可乎仲尼曰惡惡可大多政法而不諜(當/理)
(無二而張三條以/政之與事不𡨕也)雖固亦無罪(雖未𢎞大亦/且不見咎責)雖然止是
耳矣夫胡可以及化(罪則無矣/化則未也)猶師心者也(挾三術以/適彼非無)
(心而付之/天下也)顔回曰吾無以進矣敢問其方仲尼曰齊吾
將語若有而為之其易邪(夫有其心而為之者誠未/易也○齊側皆反下同)易
之者曍天不宜(以有為為易未見其/宜也○曍天自然也)顔回曰回之家貧
唯不飲酒不茹葷者數月矣若此則可以為齊乎曰是
祭祀之齊非心齊也回曰敢問心齊仲尼曰若一志(去/異)
(端而任/獨也)無聽之以耳而聽之以心無聽之以心而聽之
以氣聽止於耳心止於符氣也者虛而待物者也(遺耳/目去)
(心意而符氣性之自/得此虛以待物者也)唯道集虛虚者心齊也(虛其心則/至道集於)
(懷/也)顔回曰回之未始得使實自回也(未始心齊故有其/身○未始得使絶)
(句/)得使之也未始有回也(既得心齊之/使則無其身)可謂虛乎夫子
曰盡矣吾語若若能入逰其樊而無感其名(放心自得/之場當於)
(實而/止)入則鳴不入則止(譬之宮商應而無心故曰鳴也/夫無心而應者任彼耳不強應)
(也/)無門無毒(使物自若無門者也付天下/之自安無毒者也毒治也)一宅而寓於
不得己(不得己者理之必然者也體至/一之宅而㑹乎必然之符也)則幾矣(理盡/於斯)絶
迹易無行地難(不行則易欲行而不踐地不可能也/無為則易欲為而不傷性不可得也)為
人使易以偽為天使難以偽(視聽之所得者粗故易欺/也至於自然之報細故難)
(偽也則失真少者不全亦少失真多者不全亦多失得/之報未有不當其分者也而欲違天為偽不亦難乎)
聞以有翼飛者矣未聞以無翼飛者也聞以有知知者
矣未聞以無知知者也(言必有其具乃能其事今無至/虛之宅無由有化物之實也○)
(知知上音智下/如字下句同)瞻彼闋者虛室生白(夫視有若無虛室/者也室虛而純白)
(獨生矣○闋空也室比喻心/心能空虛則純白獨生也)吉祥止止(夫吉祥之所集/者至虛至靜也)
夫且不止是之謂坐馳(若夫不止於當不㑹於極此為/以應坐之日而馳鶩不息也故)
(外敵未至而内已/困矣豈能化物哉)夫狥耳目内通而外於心知鬼神將
來舍而況人乎(夫使耳目閉而自然得者心知之用外/矣故將任性直通無往不𡨕尚無幽昧)
(之責而況人間之累乎○狥辭閏反/徐辭倫反李云使也知音智註同)是萬物之化也禹
舜之所紐也伏戲几蘧之所行終而況散焉者乎(言物/無貴)
(賤未有不由心知耳目以自通者也故出之所謂知者/豈欲知而知哉所謂見者豈為見而見哉若夫知見可)
(以欲為而得者則欲賢可以得賢為聖可以得聖乎固/不可矣而世不知知之自知因欲為知以知之不見見)
(之自見因欲為見以見之不知生之自生又將為生以/生之故見目而求離婁之明見耳而責師曠之聰故心)
(神奔馳於内耳目竭喪於外身處不適則與物不𡨕矣/不𡨕矣而能合乎人間之變應乎世世之節者未之有)
(也○系而/行之曰紐)葉公子髙將使於齊問於仲尼曰王使諸梁
也甚重(重其使欲/有所求也)齊之待使者盖將甚敬而不急(恐直/空報)
(其敬而不肯/急應其求也)匹夫猶未可動也而況諸侯乎吾甚慄之
子嘗語諸梁也曰凡事若小若大寡不道以懽成(夫事/無小)
(大少有不言以成為懽者耳/此仲尼之所曽吿諸梁也)事若不成則必有人道之
患(夫以成為懽者不成則怒/矣此楚王之所不能免也)事若成則必有陰陽之患
(人患雖去然喜懼戰於胷/中固已結氷炭於五藏矣)若成若不成而後無患者唯
有徳者能之(成敗若任之於彼而莫足/以患心者唯有徳者乎)吾食也執粗而
不臧㸑無欲清之人(對火而不思凉明其所饌儉薄也/○執衆家本並然簡文作熱粗音)
(麤又才古反臧作郎反善也絶句一音才郎反句至㸑/字爨七亂反清七性反凉也之人言㸑火為食而不思)
(清凉明火㣲/而食宜儉薄)今吾朝受命而夕飲氷我其内熱與(所饌/儉薄)
(而内熱飲氷者誠憂事之難非/美食之為○食美食者必内熱)吾未至乎事之情而既
有陰陽之患矣事若不成必有人道之患是兩也(事未/成則)
(恐懼結於内而/刑網羅於外也)為人臣者不足以任之子其有以語我
來仲尼曰天下有大戒二其一命也其一義也子之愛
親命也不可解於心(自然結固/不可解也)臣之事君義也無適而
非君也無所逃於天地之間(千人聚不以一人為主不/亂則散故多賢不可以多)
(君無賢不可以無君此/天人之道必至之宜)是之謂大戒(若君可逃而親可/解則不足戒也)
是以夫事其親者不擇地而安之孝之至也夫事其君
者不擇事而安之忠之盛也自事其心者哀樂不易施
乎前知其不可奈何而安之若命徳之至也(知不可奈/何者命也)
(而安之則無哀無樂何易施之有哉故㝠然以所遇為/命而不施心於其間冺然與至當為一而無休戚於其)
(中雖事凡人猶無往/而不適況君親乎)為人臣子者固有所不得己行事
之情而忘其身(事有必至理固常通故任之則事濟事/濟而身不存者未之有也又何容心於)
(其身/哉)何暇至於恱生而惡死夫子其行可矣(理無不通/故當任所)
(遇而直前耳若乃信道不篤而恱惡存懷不能/與至當俱往而謀生慮死未見能成其事者也)丘請復
以所聞凡交近則必相靡以信(近者得接故以其/信驗親相靡服也)逺則
必忠之以言(逺以言/傳意也)言必或傳之夫傳兩喜兩怒之言
天下之難者也(夫喜怒之言若過其實傳之/者宜使兩不失中故未易也)夫兩喜必
多溢美之言兩怒必多溢惡之言(溢過也喜怒之/言常過其當也)凡溢
之𩔖妄(嫌非彼言以/傳者妄作)妄則其信之也莫(莫然/疑之)莫則傳言
者殃(就傳過言似於誕妄受者有疑/則傳言者横以輕重為罪也)故法言曰傳其常
情無傳其溢言則幾乎全(雖聞臨時之過言而勿傳也/必稱其常情而要其誠至則)
(近於/全也)且以巧鬭力者始乎陽(本共好戲/好呼報反)常卒乎陰(欲勝/情至)
(潛興/害彼)泰至則多竒巧(不復循理/○泰音太)以禮飲酒者始乎治(尊/卑)
(有别旅/酬有次)常卒乎亂(湛湎淫/液也)泰至則多竒樂(淫流縱横/無所不至)凡
事亦然始乎諒常卒乎鄙其作始也簡其將畢也必巨
(夫煩生於簡事起於/㣲此必至之勢也)言者風波也行者實喪也(夫言者/風波也)
(故行之則/實喪矣)夫風波易以動實喪易以危(故遺風波而弗/行則實不喪矣)
(夫事得其實則危/可安而蕩可定也)故忿設無由巧言偏辭(夫忿怒之作/無他由也常)
(由巧言過實/偏辭失當)獸死不擇音氣息茀然於是並生心厲(譬/之)
(野獸蹴之窮地意急情盡則和聲不至而/氣息不理茀然暴怒但生⬤疵以相對之)尅核太至則
必有不肖之心應之而不知其然也(夫寛以容物物必/歸焉尅核太精則)
(鄙吝心生而不自覺也故大人蕩然放物於自得/之場不苦人之能不竭人之歡故四海之交可全)茍為
不知其然也孰知其所終(茍不自覺安能知/禍福之所齊詣也)故法言曰
無遷令(傳彼/實也)無勸成(任其/自成)過度益也(益則非/任實)遷令勸成
殆事(此事之/危殆)美成在久(美成者任其時化譬/之種植不可一朝成)惡成不及
改(彼之所惡而勸彊/成之則悔敗尋至)可不慎與且夫乗物以遊心(寄物/以為)
(意/也)託不得己以養中至矣(任理之必然者中庸之/符全矣斯接物之至也)何作
為報也(當任齊所報之實何為/為齊作意於其間哉)莫若為致命此其難者
(直為致命最易而以/喜怒施心故難也)顔闔將傅衛靈公太子而問於蘧
伯玉曰有人於此其徳天殺與之為無方則危吾國與
之為有方則危吾身(夫小人之性引之軌制則憎已縱/其無度則亂邦○顔闔魯之賢人)
(𨼆者衛靈公左傳云名元太子音泰司馬云蒯瞶也蘧/其居反伯玉名瑗衛賢大夫天殺如字謂如天殺物也)
(徐所列反無方/李云方道也)其知適足以知人之過而不知其所以
過(不知民過之由已故罪責於/民而不自改○其知音智)若然者吾奈之何蘧伯
玉曰善哉問乎戒之慎之正女身哉(反覆與㑹俱/所以為正身)形莫
若就心莫若和(形不乖迕/和而不同)雖然之二者有患就不欲入
(就者形順入/者還與同)和不欲出(和者義濟出/者自顯伐)形就而入且為顛
為滅為崩為蹶(若還與同則是顛危而不扶持與彼俱/亡矣故當模格天地但不立小異耳)
心和而出且為聲為名為妖為孽(自顯和之且有含垢/之聲濟彼之名彼將)
(惡其勝已妄生妖孽故當悶然若晦𤣥同光塵然後/不可得而親不可得而疎不可得而利不可得而害)彼
且為嬰兒亦與之為嬰兒彼且為無町畦亦與之為無
町畦彼且為無崖亦與之為無崖達之入於無疵(不小/立圭)
(角以逆其鱗也○嬰兒喻無意也一云喻驕遊也/町徒頂反畦户圭反畔垺也無畔垺無威儀也)汝不
知夫螳螂乎怒其臂以當車轍不知其不勝任也是其
才之美者也(夫螳螂之怒臂非不美也以當車轍顧非/敵耳今知之所無奈何而欲彊當其任即)
(螳螂之/怒臂也)戒之慎之積伐而美者以犯之幾矣(積汝之才/成汝之美)
(以犯此人/危殆之道)汝不知夫養虎者乎不敢以生物與之為其
殺之之怒也(恐其因有殺/心而遂怒也)不敢以全物與之為其決之
之怒也(方使虎自齧分之/則因用力而怒矣)時其饑飽達其怒心(知其所/以怒而)
(順/之)虎之與人異𩔖而媚養己者順也故其殺者逆也(順/理)
(則異𩔖生愛逆/節則至親交兵)夫愛馬者以筐盛矢以蜄盛溺(矢溺至/賤而以)
(寶器盛之愛馬之至也○矢/或作屎同蜄徐巿軫反蛤𩔖)適有蚉䖟僕縁(僕僕然/羣著馬)而
拊之不時(雖救其患而/備馬之不意)則缺銜毁首碎胷(掩其不備故/驚而至此)
意有所至而愛有所亡可不慎邪(意至除患率然拊之/以致毁碎失其所以)
(愛矣故當世接物逆/順之際不可不慎也)匠石之齊至乎曲轅見櫟社樹其
大蔽牛絜之百圍其髙臨山千仞而後有枝其可以為
舟者旁十數觀者如市匠伯不顧遂行不輟弟子厭觀
之走及匠石曰自吾執斧斤以隨夫子未嘗見材如此
其美也先生不肯視行不輟何邪曰已矣勿言之矣散
木也以為舟則沈以為棺槨則⬤腐以為器則速毁以
為門户則液樠以為柱則蠧是不材之木也無所可用
故能若是之夀(不在可用之數故曰散木○曲轅道名/櫟力狄反木名百圍徑尺為圍盖十丈)
(也十仞小爾雅云四尺曰仞案七尺曰仞或云八尺曰/仞旁十數旁旁枝也匠伯伯匠石字也樠亡言反液津)
(液也樠謂脂/出樠樠然也)匠石歸櫟社見夢曰女將惡乎比予哉若
將比予於文木邪(凡可用之/木為文木)夫柤梨橘柚果蓏之屬實
熟則剝則辱大枝折小枝泄此以其能苦其生者也故
不終其天年而中道夭自掊擊於世俗者也物莫不若
是(物皆以自用傷○柤側/加反俗作查力果反)且予求無所可用久矣幾死
乃今得之(數有睥睨已者唯今匠石/明之耳○幾音機下同)為予大用(積無用/乃為濟)
(生之/大用)使予也而有用且得有此大也邪(若有用/久見伐)且也若
與予也皆物也奈何哉其相物也而幾死之散人又惡
知散木(以戲/匠石)匠石覺而診其夢弟子曰趣取無用則為
社何邪(猶嫌其以為社自榮不趣取於/無用而已○診直信反占夢也)曰密若無言彼
亦直寄焉(社自來寄耳非此/木求之為社也)以為不知已者詬厲也(言/此)
(木乃以社為不知已而見辱病也豈/榮之哉○詬乎豆反辱也厲病也)不為社者且幾有
翦乎(木自以無用為用則雖不為/社亦終不近於翦伐之禍)且也彼其所保與衆
異(彼以無保為保而/衆以有保為保)而以義譽之不亦逺乎(利人長物/禁民為非)
(社之義也夫無用者泊然不為而羣才自適用者各得/其叙而不與焉此無用之所以全也汝以社譽之無縁)
(近/也)南伯子綦遊乎商之丘見大木焉有異結駟千乘𨼆
將芘其所賴(其枝所陰可以𨼆芘千乘○南伯即南郭/也伯長也商之丘今梁國睢陽縣是也𨼆)
(傷於熱也芘本亦作庇賴音/賴蔭也可以蔭芘千乘也)子綦曰此何木也哉此必
有異材夫仰而視其細枝則拳曲而不可以為棟梁俯
而視其大根則軸解而不可以為棺槨咶其葉則口爛
而為傷嗅之則使人狂醒三日而不已子綦曰此果不
材之木也以至於此其大也嗟乎神人以此不材(天王/不材)
(於百官故百官御其事而明者為之視聰者為之聽知/者為之謀勇者為之扞夫何為哉𤣥黙而已而羣材不)
(失其當則不材乃材之所至賴也故天下樂推而不厭/乘萬物而無害也○解如衣軸之直解也咶食紙反嗅)
(許救/反)宋有荆氏者宜楸柏桑其拱把而上者求狙猴之
杙者斬之三圍四圍求髙名之麗者斬之七圍八圍貴
人富商之家求樿傍者斬之故未終其天年而中道之
夭於斧斤此材之患也(有材者未能無惜也○荆氏地/名一曰里名宜楸柏桑荆氏之)
(地宜此三木兩手曰拱一手曰把杙以職反欲以栖戲/狙猴也麗音禮小船也又屋𨼆也樿木亦作擅音膳傍)
(薄剛反樿傍棺也棺之/全一邊者謂之樿傍)故解之以牛之白顙者與豚之
亢鼻者與人有痔病者不可以適河(巫祝解除棄此三/者必妙選騂具然)
(後敢/用)此皆巫祝以知之矣(巫祝於此亦/知不材者全)所以為不祥也
此乃神人之所以為大祥也(夫全生者天下之所謂祥/也巫祝以不材為不祥而)
(弗用也彼乃以不祥全生乃大祥也神人者無/心而順物者也故天下之所謂大祥神人不逆)支離疏
者頤𨼆於臍肩髙於頂㑹撮指天五管在上兩髀為脅
挫鍼治繲足以餬口鼓筴播精足以食十人上徵武士
則支離攘臂於其間(恃其無用故不自竄匿○支離疏/形體支離不全貌疏其名也言脊)
(曲頸縮也㑹撮髻也古者髻在頂中脊曲頭低故髻指/天也管腧也五臟之腧皆在上也髀本又作脾僂人腹)
(在髀裏也脊曲髀豎故與肩並也鍼執金反挫鍼縫衣/也繲佳賣反浣衣也鼓簸也小箕曰筴簡米曰精云鼓)
(筴播精/言賣卜)上有大役則支離以有常疾不受功(不任作/役故)上
與病者粟則受三鍾與十束薪(役則不與賜則受/之○四斗曰鍾)夫支
離其形者猶足以養其身終其天年又況支離其徳者
乎(神人無用於物而物各得自用歸功名於羣才與物/𡨕而無迹故免人間之害處常美之實此支離其徳)
(也/)孔子適楚楚狂接輿遊其門曰鳳兮鳳兮何如徳之
衰也(當順時直前盡乎㑹通之宜耳世/之衰盛蔑然不足覺故曰何如)來世不可待往
世不可追也(趣當盡臨/時之宜耳)天下有道聖人成焉天下無道
聖人生焉(付之自爾而理自生成生成非我也豈為治/亂易節哉治自求成故遺成而不敗亂自求)
(生故亡生/而不死)方今之時僅免刑焉(不瞻前顧後而盡當今/之㑹𡨕然與時世為一)
(而後妙當可/全刑名可免)福輕乎羽莫之知載(足能行而放之手能/執而任之聽耳之所)
(聞視目之所見知止其所不知能止其所不能用其自/用為其自為恣其性内而無纖芥於分外此無為之至)
(易也無為而性命不全者未之有也性命全而非福者/理未聞也故夫福者即嚮之所謂全耳非假物也豈有)
(寄鴻毛之重哉率性而動動不過分天下之至易也舉/其自舉載其自載天下之至輕也然知以無涯傷性心)
(以欲惡蕩真故乃釋此無為之至易而知彼有為之至/難棄夫自舉之至輕而取夫載彼之至重此世之常患)
(也/)禍重乎地莫之知避(舉其性内則雖負萬鈞而不覺/其重也外物寄之雖重不盈錙)
(銖有不勝任者矣為内福也故福至輕為外禍也/故禍至重禍至重而莫之知避此世之大迷也)已乎
已乎臨人以徳殆乎殆乎畫地而趨(夫畫地而使人循/之其迹不可掩矣)
(有其已而臨物與物不𡨕矣故大人不明我以耀彼而/任彼之自明不徳我以臨人而付人之自得故能彌貫)
(萬物而𤣥同彼我冺然與/天下為一而内外同福也)迷陽迷陽無傷吾行(迷陽猶/亡陽也)
(亡陽任獨不蕩於外則吾行全矣天下皆全其吾/則凡稱吾者莫不皆全也○迷陽伏陽也言詐狂)吾行
郤曲無傷吾足(曲成其形/各自足矣)山木自寇也膏火自煎也桂
可食故伐之漆可用故割之人皆知有用之用而莫知
無用之用也(有用則與彼為功無用則自全其生夫割/肌膚以為天下者天下之所知也使百姓)
(不失其自全而彼我俱適/者俛然不覺妙之在身也)
　　徳充符第五(徳充於内應物於外外内𤣥/合信若符命而遺其形骸也)
魯有兀者王駘從之遊者與仲尼相若(弟子多少敵孔/子○兀五忽反)
(又音界刖足曰兀王/駘音臺人姓名也)常季問於仲尼曰王駘兀者也從
之逰者與夫子中分魯立不教坐不議虛而往實而歸
(各自得而足也○常/季或云孔子弟子)固有不言之教無形而心成者邪
(慳其形殘而心乃充足也夫心之全也遺/身形忘五藏忽然獨往而天下不能離)是何人也仲
尼曰夫子聖人也丘也直後而未往耳丘將以為師而
況不若丘者乎奚假魯國丘將引天下而與從之(夫神/全心)
(具則體與物𡨕與物𡨕者天下之所不能逺奚但一國/而已哉○丘也直後而未往耳自在衆人後未得往師)
(之/耳)常季曰彼兀者也而王先生其與庸亦逺矣若然者
其用心也獨若之何仲尼曰死生亦大矣(人雖曰變然/死生之變變)
(之大也○王子況反勝也君長/也其與庸亦逺矣庸常人也)而不得與之變(彼與變/俱故生)
(死不變/於彼)雖天地覆墜亦將不與之遺(斯順之也天地猶/不能變已況生死)
(也/)審乎無假(明性命/之固當)而不與物遷(任物之/自遷)命物之化(以/化)
(為命而/無怪迕)而守其宗也(不離至/當之極)常季曰何謂也仲尼曰自
其異者視之肝膽楚越也(甜苦之性殊則/美惡之情背)自其同者視
之萬物皆一也(雖所美不同而同有所美各美其所美/則萬物一美也各是其所是則天下一)
(是也夫以其所異而異之則天下莫不異而浩然大觀/者官天地府萬物知異之不足異故因其所同而同之)
(則天下莫不皆同又知同之不足有故因其所無而無/之則是非美惡莫不皆無矣夫是我而非彼美已而惡)
(人自中知以下至於昆蟲莫不皆然然此明乎我而不/明乎彼者爾若夫𤣥通冺合之士因天下以明天下天)
(下無曰我非也即明天下之無非無曰彼是也即明天/下之無是無是無非混而為一故能乗變任化迕物而)
(不/憎)夫若然者且不知耳目之所宜(宜生於不宜者也無/美無惡則無不宜無)
(不宜故忘/其宜也)而逰心乎徳之和(都忘宜故無不任也都任/之而不得者未之有也無)
(不得而不知者亦未聞也故放心於天/地之間蕩然無不當而曠然無不適也)物視其所一而
不見其所喪視喪其足猶遺土也(體夫極數之妙心故/能無物而不同無物)
(而不同則死生變化無往而非我矣故生為我時死為/我順時為我聚順為我散聚散雖異而我皆我之則生)
(故我耳未始有得死亦我也未始有喪夫死生之變猶/以為一既觀其一則脫然無係𤣥同彼我以死生為寤)
(寐以形骸為逆旅去生如脫屣斷足/如遺土吾未見足以纓茀其心也)常季曰彼為己以
其知(嫌王駘未能/忘知而自存)得其心以其心(嫌未能遺/心而自得)得其常心
物何為最之哉(夫得其常心平往者也嫌其不能平往/而與物過常故使物就之○最徂會反)
(聚/也)仲尼曰人莫鑑於流水而鑑於止水(夫止水之致鑑/者非為止以求)
(鑑也故王駘之聚衆衆/自歸之豈引物使從已)唯止能止衆止(動而為之則不/能居衆物之止)
受命於地唯松柏獨也在冬夏青青(夫松柏特稟自然/之鍾氣故能為衆)
(木之傑耳非能/為而得之也)受命於天唯舜獨也正(言特受自然之/正氣者至希也)
(下首則唯為松柏上首則唯有聖人故凡不正者皆來/求正耳若物皆有青全則無貴於松柏人各自正則無)
(羨於大聖/而趣之)幸能正生以正衆生(幸自能正耳非/為正以正之)夫保始
之徵不懼之實勇士一人雄入於九軍將求名而能自
要者而猶若是(非能遺名而無不任○保始之徵徵成/也終始可保成也九軍天子六軍諸侯)
(三軍通為九軍也兵書以攻/九天收九地故謂之九軍)而況官天地府萬物(𡨕然/無不)
(體/也)直寓六骸(所謂逆旅○六/骸手足首身也)象耳目(人用耳目亦用/耳目非須耳目)一
知之所知而心未嘗死者乎(知與變化俱則無往而不/㝠此知之一者也心與死)
(生順則無時而非生/此心之未嘗死也)彼且擇日而登假人則從是也(以/不)
(失㑹為擇耳斯人無擇也任其天行而時動者也故假/借之人由此而最之耳補假音格至也大宗師章是知)
(之能登假/於道也)彼且何肯以物為事乎(其恬漠/故全也)申徒嘉兀者
也而與鄭子產同師於伯昏無人子產謂申徒嘉曰我
先出則子止子先出則我止(羞與刖者並行○申徒氏/嘉名無人離篇作瞀人)
其明日又與合堂同席而坐子產謂申徒嘉曰我先出
則子止子先出則我止今我將出子可以止乎其未邪
(質而問之欲/使必不並已)且子見執政而不違子齊執政乎(常以執/政自多)
(故直云子齊執政便/謂足以明其不遜)申徒嘉曰先生之門固有執政焉
如此哉(此論徳之處/非計位也)子而說子之執政而後人者也(⬤/其)
(矜說在位欲處/物先○說音恱)聞之曰鑑明則塵垢不止止則不明也
久與賢人處則無過今子之所取大者先生也而猶出
言若是不亦過乎(事明師而鄙吝之心/猶未去乃真過也)子產曰子既若
是矣(若是/形殘)猶與堯争善計子之徳不足以自反邪(言不/自顧)
(省而欲輕蔑在位與有徳者並計/子之徳故不足以補形殘之過)申徒嘉曰自狀其過
以不當亡者衆(多自陳其過狀以已/為不當亡者衆也)不狀其過以不當
存者寡(黙然為過自以/為應死者少也)知不可奈何而安之若命唯有
徳者能之遊於羿之彀中中央者中地也然而不中者
命也(羿古之善射者弓矢所及為彀中夫利害相攻則/天下皆羿也自不遺身忘知與物同波者皆逰於)
(羿之彀中耳雖張毅之出單豹之處猶未免於中地則/中與不中唯在命耳而區區者各有其所遇而不知命)
(之自爾故免乎弓矢之害者自以為巧欣然多已及至/不免則自恨其繆而志傷神辱斯未能達命之情者也)
(夫我之生也非我之所生也則一生之内百年之中其/坐起行止動靜趣舍性情知能凡所有者凡所無者凡)
(所為者凡所遇者皆非我也理自爾耳而横生休戚乎/其中斯又逆自然而失者也○中地丁仲反下不中註)
(中地中與/不中同)人以其全足笑吾不全足者衆矣(皆不知命/而有斯笑)
我怫然而怒(見其不知命而怒/斯又未知命也)而適先生之所則廢然
而反(見至人之知命遺形故/廢向者之怒而復常)不知先生之洗我以善邪
(不知先生洗我以善道故邪我/為能自反邪斯自忘形而遣累)吾與夫子遊十九年而
未嘗知吾兀者也(忘形/故也)今子與我逰於形骸之内而子
索我於形骸之外不亦過乎(形骸外矣其徳内也今子/與我徳逰耳非與我形交)
(而索我外好豈不/過哉○索色百反)子產蹵然改容更貌曰子無乃稱(己/悟)
(則厭其/多言也)魯有兀者叔山無趾踵見仲尼(踵頻也○叔山/字無足趾踵頻)
(也故/踵行)仲尼曰子不謹前既犯患若是矣雖今來何及矣
無趾曰吾唯不知務而輕用吾身吾是以亡足(人之生/也理自)
(生矣直莫之為而任其自生斯重其身而知務者也若/乃忘其自生謹而矜之斯輕用其身而不知務也故五)
(藏相攻於内而手/足殘傷於外也)今吾來也猶有尊足者存(刖一足未/足以虧其)
(徳明夫形骸/者逆旅也)吾是以務全之也(去其矜謹任其/自生斯務全也)夫天無
不覆地無不載(天不為覆故能常覆地不為載故能常/載使天地而為覆載則有時而息矣使)
(舟能沉而為人浮則有時而沒矣/故物為焉則未足以終其生也)吾以夫子為天地安
知夫子之猶若是也(責其不謹不/及天地也)孔子曰丘則陋矣夫
子胡不入乎請講以所聞無趾出(聞所聞而出/全其無為也)孔子曰
弟子勉之夫無趾兀者也猶務學以復補前行之惡而
況全徳之人乎(全徳者生/便忘生)無趾語老⬤曰孔丘之於至
人其未邪彼何賓賓以學子為(怪其方復/學於老⬤)彼且蘄以諔
詭幻怪之名聞不知至人之以是為己桎梏邪(夫無心/者人學)
(亦學然古之學者為己今之學者為人其弊也遂至乎/為人之所為矣夫師人以自得者率其常然者也舍己)
(效人而逐物於外者求乎非常之名者也夫非常之名/乃常之所生也故學者非為幻怪也幻怪之生必由於)
(學禮者非為華薄也而華薄之興必由於禮斯/必然之理至人之所無奈何故以為己之桎梏)老⬤曰
胡不直使彼以死生為一條以可不可為一貫者解其
桎梏其可乎(欲以直理㝠/之冀其無迹)無趾曰天刑之安可解(今仲/尼非)
(不㝠也顧自然之理行則影從言則嚮隨夫順物則名/迹斯立而順物者非為名也非為名則至矣而終不免)
(乎名則孰能解之哉故名者影嚮也影嚮者形聲之桎/梏也明斯理也則名迹可遺名迹可遺則尚彼可絶尚)
(彼可絶則性/命可全矣)魯哀公問於仲尼曰衛有惡人焉曰哀駘
它(惡醜也○惡人惡貌醜駘音/殆它徒何反哀駘醜貌它名)丈夫與之處者思而不
能去也婦人見之請於父母曰與人為妻寧為夫子妾
者數十而未止也未嘗有聞其唱者也常和人而已矣
無君人之位以濟乎人之死(明物不由/權勢而往)無聚祿以望人之
腹(明非求/食而往)又以惡駭天下(明不以形/美故往)和而不唱(非招而/致之)
知不出乎四域(不役思/於分外)且而雌雄合乎前(夫神全者與/物無害故入)
(獸不亂羣入鳥不亂行而為萬物/之靈○雌雄合乎前禽獸屬也)是必有異乎人者也
寡人召而觀之果以惡駭天下與寡人處不至以月數
而寡人有意乎其為人也(未經久已覺/其有逺處)不至乎期年而
寡人信之國無宰而寡人傳國焉(委之以/國政)悶然而後應
(寵辱不足/以驚其神)汜而若辭(人辭亦辭○汜/浮劍反不係也)寡人醜乎卒授之
國無幾何也去寡人而行寡人䘏焉若有亡也若無與
樂是國也是何人者也仲尼曰丘也嘗使於楚矣適見
⬤子食於其死母者(食乳也○醜慙也崔/云醜也⬤又作豚)少焉㫬若皆
棄之而走不見己焉爾不得𩔖焉爾(夫生者以才徳為/𩔖死而才徳去矣)
(故生者以失𩔖而走也故含徳之厚比於赤子無往而/不為之赤子也則天下莫之害斯得𩔖而明己故也情)
(茍𩔖焉則雖形不與同而物無害心情𩔖茍亡則雖形/同母子而不足以固其志矣○㫬音舜驚貌目動也)
所愛其母者非愛其形也愛使其形者也(使形者/才徳也)戰而
死者其人之葬也不以翣資(翣者武所資也戰而死者/無武也翣將安施○翣所)
(早反扇也武士/所造資送也)刖者之屨無為愛之(所愛屨者/為足故耳)皆無其
本矣(翣屨者以/足武為本)為天子之諸御不爪翦不穿耳(全其/形也)取
妻者止於外不得復使(恐傷/其形)形全猶足以為爾(採擇嬪/御及燕)
(爾新婚本以形好為意者也故形之全/也可以降至尊之情回真女之操也)而況全徳之人
乎(徳全而物/愛之宜矣)今哀駘它未言而信無功而親使人授已
國唯恐其不受也是必才全而徳不形者也哀公曰何
謂才全仲尼曰死生存亡窮達貧富賢與不肖毁譽飢
渇寒暑是事之變命之行也(其理故當不可逃也故人/之生也非誤生也生之所)
(有非妄有也天地雖大萬物雖多然吾之所遇適在於/是則雖天地神明國家聖賢絶力至知而弗能違也故)
(凡所不遇弗能遇也其所遇弗能不遇也凡所弗/為弗能違也其所為弗能不為也付之而至當矣)日夜
相代乎前(夫命行事變不舍晝夜推之不去留/之不停故才全者隨所遇而任之)而知不
能規乎其始者也(夫始非知之所規而故非情之所留/是以知命之必行事之必變者豈於)
(終規始在新戀故哉雖有至知而/弗能規也逝者之往吾柰之何哉)故不足以滑和(茍知性/命之固)
(當則雖死生窮達千變萬化/淡然自若而和理在身矣)不可入於靈府(靈府者精/神之宅也)
(夫至足者不以憂慮/經神若皮外而過去)使之和豫通而不失於兊(茍使和/性不滑)
(靈府閒豫則雖涉乎至變/不失其兊然也○兊恱也)使日夜無郤(冺然常任之○/郤去逆反間也)
而與物為春(羣生之/所賴也)是接而生時於心者也(順四時/而俱化)是
之謂才全何謂徳不形曰平者水停之盛也(天下之平/者莫盛於)
(停/水)其可以為法也(無情至平故/天下取正焉)内保之而外不蕩也(内/保)
(其明外無情為𤣥鑒洞照與物/無私故能全其平而行其法也)徳者成和之修也(事得/以成)
(物得以和/謂之徳也)徳不形者物不能離也(無事不成無物不和/此徳之不形也是以)
(天下樂推/而不厭)哀公異日以吿閔子曰始也吾以南面而君
天下執民之紀而憂其死吾自以為至通矣今吾聞至
人之言恐吾無其實輕用吾身而亡吾國吾與孔丘非
君臣也徳友而已矣(聞徳無形之風者雖復哀/公猶欲遺形骸忘貴賤也)闉跂支
離無脤說衛靈公靈公說之而視全人其脰肩肩甕㼜
大癭說齊桓公桓公說之而視全人其脰肩肩(偏情一/性則醜)
(者更好而好者更醜也○闉音因⬤音企闉⬤支離言/脚常曲行體不正卷縮也無脤名也桓公說之音恱下)
(說之同脰音豆頸也甕烏貌/送反㼜烏𦵏反甕㼜大癭)故徳有所長而形有所忘(其/徳)
(長於順物忘其醜/長於逆物忘其好)人不忘其所忘而忘其所不忘此謂
誠忘(生則愛之死則棄之故徳者世之所不忘也形者/理之所不存也故夫忘形者非忘也不忘形而忘)
(徳者乃/誠忘也)故聖人有所逰(逰於自得之塲放之而/無不至者才徳全也)而知為
孽約為膠徳為接工為商(此四者自然相生其理已具/○知音智知慧生妖孽約誓)
(所以為膠固散徳以/接物工巧而商賈起)聖人不謀惡用知不斲惡用膠無
喪惡用徳不貨惡用商(自然已具故聖人/無所用其已也)四者天鬻也
天鬻也者天食也(言自然而禀之○鬻/音育養也食音嗣)既受食於天又
惡用人(既禀之自然其理已足則雖沉思以免難或明/戒以避禍物無妄然皆天地之㑹至理之趣必)
(自思之非我思也必自不思非我不思也或思而免之/或思而不免或不思而免之或不思而不免凡此皆非)
(我也又奚為哉/任之而自至也)有人之形(視其形/貌若人)無人之情(掘若槁木/之枝○掘)
(其物反槁/苦老反)有人之形故羣於人(𩔖聚羣分/自然之道)無人之情故
是非不得於身(無情故付/之於物也)眇乎小哉所以屬於人也(形/貌)
(若人○眇亡小/反簡文云陋也)謷乎大哉獨成其天(無情故浩然無不/任無不任者有情)
(之所未能也故無情而獨/成天也○謷五羔反放也)惠子謂莊子曰人故無情乎
莊子曰然惠子曰人而無情何以謂之人莊子曰道與
之貌天與之形惡得不謂之人(人之生也非情之所生/也生之所知豈情之所)
(知哉故有情於為離曠而弗能也然離矌以無情而聰/明矣有情於為賢聖而弗能也然賢聖以無情而賢聖)
(矣豈有賢聖絶逺而離矌難慕哉雖下愚聾瞽及雞鳴/狗吠豈有情於為之亦終不能也不問逺之與近雖去)
(已一分顔孔之際終莫之得也是以閱之萬物反取諸/身耳目不能以易任成功手足不能以代司致業故嬰)
(兒之始生也不以目求乳不以耳向明不以足操物不/以手求行豈百骸無定司形貌無素主而專由情以制)
(之/哉)惠子曰既謂之人惡得無情(未解形貌/之非情也)莊子曰是非
吾所謂情也(以是非為情則無是無非無好無惡/者雖有形貌直是人耳情將安寄)吾所
謂無情者言人之不以好惡内傷其身(任當而直前/者非情也)常
因自然而不益生也(止於/當也)惠子曰不益生何以有其身
(未明生之自/生理之自足)莊子曰道與之貌天與之形(生理已自足/於形貌之中)
(但任之/則身存)不以好惡内傷其身(夫好惡之情非所以益生/祇足以傷身以其生之有)
(分/也)今子外乎子之神勞乎子之精倚樹而吟據槁梧而
瞑(夫神不休於性分之内則外矣精不止於自生之極/則勞矣故行則倚樹而吟坐則據梧而睡言有情者)
(之自困也補槁梧枯木/以為几據琴而睡也)天選子之形子以堅白鳴(言凡/子所)
(為外神勞精倚樹據梧且吟且睡此世之所謂情也而/云天選明夫情者非情之所生而況他哉故雖萬物萬)
(形云為趣舍皆在無情中/來又何用情於其間哉)
　
　
　
　
　
　莊子注巻二
欽定四庫全書
　莊子注巻三　　　　　　　晉　郭象　注
　　大宗師第六(雖天地之大萬物之當/其所宗而師者無心也)
知天之所為知人之所為者至矣(知天人之所為者皆/自然也則内放其身)
(而外㝠於物與衆𤣥/同任之而無不至也)知天之所為者天而生也(天者自/然之謂)
(也夫為為者不能為而為自為耳為知者不能知而知/自知耳自知耳不知也不知也則知出於不知矣自為)
(耳不為也不為也則為出於不為矣為出於不為故以/不為為主知岀於不知故以不知為宗是故真人遺知)
(而知不為而為自然而生坐忘/而得故知稱絶而為名去也)知人之所為者以其知
之所知以養其知之所不知終其天年而不中道夭者
是知之盛也(人之生也形雖七尺而五常必具故雖區/區之身乃舉天地以奉之故天地萬物凡)
(所有者不可一日而相無也一物不具則生者無由得/生一理不至則天年無縁得終然身之所有者知或不)
(知也理之所存者為或不為也故知之所知者寡而身/之所有者衆為之所為者少而理之所存者博在上者)
(莫能器之而求其備焉人之所知不必同而所為不敢/異異則偽成矣偽成而真不喪者未之有也或好知不)
(倦以困其百體所好不過一枝而舉根俱弊斯以其所/知而害所不知也若夫知之盛也知人之所為者有分)
(故任而不彊也知人之所知者有極故用而不蕩也故/所知不以無崖自困則一體之中知與不知闇相與㑹)
(而俱全矣斯以其/所知養所不知也)雖然有患(雖知盛未若遺知/任天之無患也)夫知有
所待而後當(夫知者未能無可無不可故必有待/也若乃任天而生者則遇物而當也)其所
待者特未定也(有待則/無定也)庸詎知吾所謂天之非人乎所
謂人之非天乎(我生有崖天也必欲盛之人也然此人/之所謂耳物無非天也天也者自然也)
(人皆自然則治亂成敗遇與/不遇非人為也皆自然耳)且有真人而後有真知(有/真)
(人而後天下之知皆/得其真而不可亂也)何謂真人古之真人不逆寡(凡寡/皆不)
(逆則所/順者衆)不雄成(不恃其成/而處物先)不謩士(縱心直前而羣士自/合非謀謩以致之○)
(謩沒/乎反)若然者過而弗悔當而不自得也(直自全當而無/過耳非以得失)
(經/心)若然者登髙不慄入水不濡入火不熱是知之能登
假於道也若此(言夫知之登至於道者若此之逺也理/固自全非畏死也故真人陸行而非避)
(濡也逺火而非逃熱也無過而非措當也故雖不以熱/為熱而未嘗赴火不以濡為濡未嘗蹈水不以死為死)
(未嘗喪生故夫生者豈生之而生哉成者豈成之而成/哉故任之而無不至者真人也豈有槩意於所遇哉)
古之真人其寢不夢(無意/想也)其覺無憂(當所遇/而安也)其食不甘
(理當/食耳)其息深深真人之息以踵(乃在根/本中來)衆人之息以喉
屈服者其嗌言若哇(氣不平暢/○嗌音益)其耆欲深者其天機淺
(深根寧極然/後反一無欲)古之真人不知說生不知惡死(與化為體/○說音恱)
(惡烏/路反)其出不訢其入不距(泰然而任之○訢音欣欣/出則營生距入則惡死)翛
然而往翛然而來而已矣(寄之至理故往來/而不難○翛音蕭)不忘其所
始不求其所終(終始變化皆忘之矣豈宜逆/忘其生而猶復探求死意也)受而喜之
(不問所受者何物/遇之而無不適也)忘而復之(復之不由/於識乃至)是之謂不以心
捐道不以人助天是之謂真人(人生而靜天之性也感/物而動性之欲也物之)
(感人無窮人之逐欲無節則天理滅矣真/人知用心則背道助天則傷生故不為也)若然者其心
志(所居而/安為志)其容寂(雖行而無/傷於静)其顙䪻(䪻太朴/之貌)凄然似秋
(殺物非/為威也)煖然似春(生物非/為仁也)喜怒通四時(夫體道合變者/與寒暑同其温)
(嚴而未嘗有心也然有温嚴之/貌生殺之節故寄名於喜怒)與物有宜而莫知其極
(無心於物故不奪物宜/無物不宜故莫知其極)故聖人之用兵也亡國而不失
人心利澤施乎萬世不為愛人(因人心之所欲亡而亡/之故不失人心也夫白)
(日登天六合俱照非愛人而照之也故聖人之在天下/煖焉若陽春之自和故澤者不謝凄乎若秋霜之自降)
(故彫落/者不怨)故樂通物非聖人也(夫聖人無樂也直/莫之塞而物自通)有親非
仁也(至仁無親任/理而自存)天時非賢也(時之者未若忘時/而自合之賢也)利害
不通非君子也(不能一是非之塗而就利/違害則傷徳而累當矣)行名失己非
士也(善為士者遺名而自得故/名當其實而福應其身)亡身不真非役人也(自/失)
(其性而矯以從物受/役多矣安能役人)若狐不偕務光伯夷叔齊箕子胥
餘紀他申徒狄是役人之役適人之適而不自適其適
者也(斯皆舍己殉人殉彼傷我也○狐不偕古賢人也/務光黄帝時人耳長七寸箕子胥餘胥餘箕子名)
(也見尸子箕子胥餘漆身為厲被髮⬤狂或云尸子云/比干也胥餘其名他徒何反申徒狄殷時人負石自沉)
(於/河)古之真人其狀義而不朋(與物同宜/而非朋黨)若不足而不承
(浄虛無餘如若不足也下之而無不止/若不足而不承也○承迎也又音拯)與乎其觚而不
堅也(常逰於獨/而非固守)張乎其虛而不華也(矌然無懷/乃至於實)邴邴乎
其似喜乎(至人無喜暢然/和適故似喜也)崔乎其不得已乎(動靜行止/常居必然)
(之/極)滀乎進我色也(不以物/傷己也)與乎止我徳也(無所/趨也)厲乎其
似世乎(至人無厲與世同行故若厲也/○厲本作廣云苞羅者廣也)謷乎其未可制
也(豪放而自得/○謷志逺貌)連乎其似好閉也(綿邈深逺/莫見其門)悗乎忘其
言也(不識不知而天機/自發故悗然也)以刑為體(刑者治之/體非我為)以禮為翼
(禮者世之所以/自行耳非我制)以知為時(知者時之/動非我唱)以徳為循(徳者自/彼所循)
(非我/作)以刑為體者綽乎其殺也(任治之自殺/故雖殺而寛)以禮為翼
者所以行於世也(順世之所行/故無不行)以知為時者不得已於
事也(夫髙下相受不可逆之流也小大相羣不得已之/勢也曠然無情羣知之府也承百流之㑹居師人)
(之極者奚為哉任時世之知/委必然之事付之天下而已)以徳為循者言其與有足
者至於丘也(丘者所以本也以性言之則性之本也夫/物各有足足於本也付羣徳之自循斯與)
(有足者至於本也/本至而理盡矣)而人真以為勤行者也(凡此皆自彼/而成成之不)
(在已則雖處萬機之極而常閒暇自適忽然不覺事之/經身悗然不識言之在口而人之大迷真可為勤行者)
(也/)故其好之也一其弗好之也一(常無心而順彼故好/與不好所善所惡與)
(彼無/二也)其一也一其不一也一(其一也天徒也其不一也/人徒也夫真人同天人拘)
(彼我不以其/一異乎不一)其一與天為徒(無有而不/一者天也)其不一與人為
徒(彼彼而我/我者人也)天與人不相勝也是之謂真人(夫真人同/天人齊萬)
(致萬致不相非天人不相勝故曠然/無不一㝠然無不在而𤣥同彼我也)死生命也其有夜
旦之常天也(其有晝夜之常天之道也故知死生者/命之極非妄然也若夜旦耳奚所係哉)人
之有所不得與皆物之情也(夫真人在晝得晝在夜得/夜以死生為晝夜豈有所)
(不得乎人之有所不得而憂/娯在懷皆物情耳非理也)彼特以天為父而身猶愛
之而況其卓乎(卓者獨化之謂也夫相因之功莫若獨/化之至也故人之所因者天也天之所)
(生者獨化也人皆以天為父故晝夜之變寒暑之節猶/不敢惡隨天安之況乎卓爾獨化至於𤣥𡨕之竟又安)
(得而不任之哉既任之則/死生變化唯命之從也)人特以有君為愈乎已而身
猶死之而況其真乎(夫真者不假於物而自然也夫自/然之不可避豈直君命而己哉)
泉涸魚相與處於陸相呴以濕相濡以沫不如相忘於
江湖(與其不足而相愛/豈若有餘而相忘)而其譽堯而非桀也不如兩忘
而化其道(夫非譽皆生於不足故至足者忘善惡遺死/生與變化為一曠然無不適矣又安知堯桀)
(之所/在邪)夫大塊載我以形勞我以生佚我以老息我以死
(夫形生老死皆我也故形為我載生為我勞老為我佚/死為我息四者雖變未始非我我奚惜哉○塊苦怪反)
(又苦對反徐胡/罪反佚音逸)故善吾生者乃所以善吾死也(死與生/皆命也)
(無善則己有善則生不獨善也故/若以吾生為善乎則吾死亦善也)夫藏舟於壑藏山於
澤謂之固矣(方言生死變化之不可逃故先舉固逃之/極然然後明之以必變之符將任化而無)
(係/也)然而夜半有力者負之而走昧者不知也(夫無力之/力莫大於)
(變化者也故乃掲天地以趍新負山岳以舍故故不暫/停忽已涉新則天地萬物無時而不移也世皆新矣而)
(日以為故舟日易矣而視之若舊山日更矣而視之若/前今交一臂而失之皆在㝠中去矣故向者之我非復)
(今我也我與今俱往豈常守故哉而世莫/之覺遂謂今之所遇可係而在豈不昧哉)藏小大有宜
猶有所遯(不知與化為體而思藏之使不化則雖至深/至固各得其所宜而無以禁其日變也故夫)
(藏而有之者不能止其遯也/無藏而任化者變不能變也)若夫藏天下於天下而不
得所遯是恒物之大情也(無所藏而都任之則與物無/不㝠與化無不一故無外無)
(内無死無生體天地而合變化索所遯而/不得矣此乃常存之大情非一曲之小意)特犯人之形
而猶喜之若人之形者萬化而未始有極也(人形乃是/萬化之一)
(遇耳未可喜也無極之中所遇者皆若人耳豈/特人形可喜而餘物無樂邪○樂音洛下同)其為樂
可勝計邪(本非人而化為人化為人失於故矣失故而/喜喜所遇也變化無窮何所不遇所遇而樂)
(樂豈有/極乎)故聖人將逰於物之所不得遯而皆存(夫聖人/逰於變)
(化之途放於日新之流萬物萬化亦與之萬化化者無/極亦與之無極誰得遯之哉夫於生為亡而於死為存)
(於死為存則何/時而非存哉)善天善老善始善終人猶效之(此自均/於百年)
(之内不善少而否老未能體變化齊/死生也然其平粹猶足以師人也)又况萬物之所係
而一化之所待乎(此𤣥同萬物而與化為體故其/為天下之所宗也不亦宜乎)夫道
有情有信無為無形(有無情之情故無為也/有常無之信故無形也)可傳而不
可受(古今傳而宅之/莫能受而有之)可得而不可見(咸得自容而/莫見其狀)自本
自根未有天地自古以固存(明無不待/有而無也)神鬼神帝生天
生地(無也豈能生神哉不神鬼帝而鬼帝自神斯乃不/神之神也不生天地而天地自生斯乃不生之生)
(也故夫神之果不足以神而不神/則神矣功何足有事何足恃哉)在太極之先而不為
髙在六極之下而不為深先天地生而不為久長於上
古而不老(言道之無所不在也故在髙為無髙在深為/無深在久為無久在老為無老無所不在而)
(所在皆無也且上下無不格者不得以髙卑稱也内外/無不至者不得以表裏名也與化俱移者不得言久也)
(終始常無者/不可謂老也)豨韋氏得之以挈天地伏戲得之以襲氣
母維斗得之終古不忒日月得之終古不息堪坏得之
以襲崐崘馮夷得之以逰大川肩吾得之以處太山黄
帝得之以登雲天顓頊得之以處𤣥宫禺強得之立乎
北極西王母得之坐乎少廣莫知其始莫知其終彭祖
得之上及有虞下及五霸傅說得之相武丁奄有天下
乗東維騎箕尾而比於列星(道無能也此言得之於道/乃所以明其自得耳自得)
(耳道不能使之得也我之未得又不能為得也然則凡/得之者外不資於道内不由於己掘然自得而獨化也)
(夫生之難也猶獨化而自得之矣既得其生又何患於/生之不得而為之哉故為生果不足以全生以其生之)
(不由於己為也而為之則傷其真生也○狶韋氏上古/帝王名挈要也得天地要也襲入也氣母元氣之母也)
(維斗北斗所以為天之綱維終古終古久也鄭𤣥注周/禮云終古猶言常也堪坏神名人面獸形淮南作欽負)
(崐崘山名馮夷清冷𫝊曰華陰僮鄉隄伯人也服八石/得水仙是為河伯一云以八月庚子浴於河而溺死一)
(云渡河溺死大川河也肩吾山神不死黄帝得道而上/天也顓音專頊許玉反顓頊帝髙陽氏𤣥宮北方宫也)
(月令曰其帝𩔖頊人面鳥身珥兩青蛇踐兩赤蛇名禺/強崔云大荒經曰北海之神名曰禺強靈龜為之使歸)
(藏曰昔穆王子筮卦於禺強案海外經云北方禺強黒/身手足乘兩龍郭璞以為水神人面鳥身簡文云北海)
(神也一名禺京是黄帝之孫也西王母山海經云狀如/人狗尾逢頭戴勝善哨居洵水之涯漢武内傳云西王)
(母與上元夫人降帝美容貌神仙人也少廣山名或西/方空界之名彭祖解見逍遥篇夀七百歲或以為仙不)
(死武丁至列星𫝊說殷相也武丁殷王髙宗也東維箕/斗之間天漢津之東維也星經曰一星在尾上言其乘)
(東維騎箕尾之間也𫝊說死其精神乘/東維託龍角乃列宿今尾上有𫝊說星)南伯子葵問乎
女偊曰子之年長矣而色若孺子何也曰吾聞道矣(聞/道)
(則任其自生故氣色全也○葵當作/綦聲之誤也偊音禹一云是婦人也)南伯子葵曰道可
得學邪曰惡惡可子非其人也夫卜梁倚有聖人之才
而無聖人之道我有聖人之道而無聖人之才吾欲以
教之庶幾其果為聖人乎不然以聖人之道吿聖人之
才亦易矣吾猶守而告之參日而後能外天下(外猶/遺也)已
外天下矣吾又守之七日而後外物(物者朝夕所/須切已難忘)已外
物矣吾又守之九日而後能外生(都遺/也)已外生矣而後
能朝徹(遺生則不惡死不惡死故所遇即/安豁然無滯見幾而作斯朝徹也)朝徹而後能
見獨(當所遇而安之忘先後/之所接斯見獨者也)見獨而後能無古今(與獨/俱往)
無古今而後能入於不死不生(夫係生故有死惡死故/有生是以無係無惡然)
(後能無/死無生)殺生者不死生生者不生其為物無不將也(任/其)
(自將故/無不將)無不迎也(任其自迎/故無不迎)無不毁也(任其自毁/故無不毁)無不
成也(任其自成/故無不成)其名為攖寧(夫與物㝠者物縈亦/縈而未始不寧也)攖寧
也者攖而後成者也(物縈而獨不縈則敗矣故/縈而任之則莫不曲成矣)南伯子
葵曰子獨惡乎聞之曰聞諸副墨之子副墨之子聞諸
洛誦之孫洛誦之孫聞之瞻明瞻明聞之聶許聶許聞
之需役需役聞之於謳於謳聞之𤣥㝠(𤣥㝠者所以名/無而非無○副)
(墨可以副二𤣥墨也此以下姓名或寓之耳無其人洛/誦誦通也苞洛無所不通也瞻明神明洞徹也聶許許)
(與也攝而保之無所施與也需役懦弱為役也需待也/役亭毒也於音烏謳煦也欲化之貌𤣥㝠強名曰𤣥視)
(之㝠然所名/無而非無也)𤣥㝠聞之參寥(夫階名以至無者必得無/於名表故雖𤣥㝠猶未極)
(而又推寄於參寥亦𤣥之又𤣥/也○參髙也寥曠不可名也)參寥聞之疑始(夫自然/之理有)
(積習而成者盖増近以至逺硏粗以至精故乃七重而/後無之名九重而後疑無是始也○疑始又疑無是始)
(則始非/無名也)子杞子輿子犂子來四人相與語曰孰能以無
為首以生為脊以死為尻孰知死生存亡之一體者吾
與之友矣四人相視而笑莫逆於心遂相與為友俄而
子輿有病子把往問之曰偉哉夫造物者將以予為此
拘拘也曲僂發背上有五管頤𨼆於齊肩髙於頂句贅
指天陰陽之氣有沴(沴陵亂也○子把崔云淮南作子/水行年五十四而病傴僂尻苦羔)
(反自說病狀也拘拘體拘攣不伸也句俱樹反/指天也句贅項推也其形似贅言其上向也)其心閒
而無事(不以為患/○閒音閑)跰⬤而鑑于井曰嗟乎夫造物者又
將以予為此拘拘也(夫任自然之變者無差也與物嗟/耳○跰步田反下悉田反病不能)
(行故跰/⬤也)子把曰女惡之乎曰亡予何惡浸假而化予之
左臂以為雞予因以求時夜浸假而化予之右臂以為
彈予因以求鴞炙浸假而予之尻以為輪以神為馬予
因而乗之豈更駕哉(浸漸也夫體化合變則無/往而不因無因而不可也)且夫得
者時也(當所遇之時/世謂之得)失者順也(時不暫停順往/而去世謂之失)安時而
處順哀樂不能入也此古之所謂懸解也而不能自解
者物有結之(一不能自解則衆物共結之矣故能解則/無所不解則無所而解也○樂音洛縣音)
(𤣥解音蟹下同/縣解無所係也)且夫物不勝天久矣吾又何惡焉(天不/能無)
(晝夜我安能無/死生而惡之哉)俄而子來有病喘喘然將死其妻子環
而泣之犂往問之曰叱避無怛化(夫死生猶寤寐耳於/理當寐耳於理當寐)
(不願人驚之將化而叱無/為怛之也○喘喘川轉反)⬤其户與之語曰偉哉造化
又將奚以汝為將奚以汝適以汝為鼠肝乎以汝為蟲
臂乎子來曰父母於子東西南北唯命之從陰陽於人
不翅於父母(自古或有能違父母之命者未有能違陰/陽之變而距晝夜之節者也○鼠肝委棄)
(土壤而已取/㣲滅至賤)彼近吾死而我不聽我則悍矣彼何罪焉
(死生猶晝夜耳未足為逺也時當死亦非所禁而横有/不聽之則適足悍逆於理以⬤其死矣速由於我悍非)
(死之罪也彼謂死耳/在生故以死為彼)夫大塊載我以形勞我以生佚我
以老息我以死故善吾生者乃所以善吾死也(理常/俱也)今
大冶鑄金金踴躍曰我且必為鏌鋣大冶必以為不祥
之金今一犯人之形而曰人耳人耳夫造化者必以為
不祥之人(人耳人耳唯願為人也亦猶金之踴躍也皆/知金之不祥而不能任其自化夫變化之道)
(靡所不遇今一遇人形豈故為哉生非故為時自生耳/然而有之不亦妄乎○鏌音莫鋣以嗟反鏌鋣劍名)
今一以天地為大鑪以造化為大冶惡乎往而不可哉
(今皆知金之有係為不祥故明已之無異/於金則所係之情可解可解則天地可也)成然寐蘧然
覺(寐寤自若不/以死生累心)子桑户孟子反子琴張三人相與友曰
孰能相與於無相與相為於無相為(夫體天地㝠而化/者雖手足異任五)
(藏殊管未嘗相與而百節同和斯相與於無相與也未/嘗相為而表裏俱濟斯相為於無相為也若乃役其心)
(志以恤手足運其股肱以營五藏則相營愈篤而外/内愈困矣故以天下為一體者無愛為於其間也)孰
能登天逰霧撓挑無極(無所不任○撓而小反挑徒堯/反撓挑猶宛轉也宛轉𤣥曠之)
(中循環/之名)相忘以生無所終窮(忘其生則無不忘矣故/能隨變任化無所窮竟)三
人相視而笑莫逆於心遂相與友(若然者豈友哉盖寄/明至親而無愛念之)
(近情/也)莫然有間而子桑户死未葬孔子聞之使子貢往
待事焉或編曲或鼓琴相和而歌曰嗟來桑户乎嗟來
桑户乎而已反其真而我猶為人猗(人哭亦哭俗内之/迹也齊死生忘哀)
(樂臨尸能歌方外之至也○莫然定也/有間有頃也曲蚕箔猗於直反辭也)子貢趨而進曰
敢問臨尸而歌禮乎二人相視而笑曰是惡知禮意(夫/知)
(禮意者必逰外以經内守母以存子稱情而直往也若/乃矜乎名聲牽乎形制則孝不以誠慈不任實父子兄)
(弟懷情相欺豈/禮之大意哉)子貢反以告孔子曰彼何人者邪修行
無有而外其形骸臨尸而歌顔色不變無以命之彼何
人者邪孔子曰彼逰方之外者也而丘逰方之内者也
(夫理有至極外内相𡨕未有極逰外之致而不𡨕於内/者也未有能㝠於内而不遊於外者也故聖人常逰外)
(以私内無心以順有故雖終日揮形而神氣無變俯仰/萬機而淡然自若夫見形而不及神者天下之常累也)
(是故觀其與羣物並行則莫能謂之遺物而離人矣觀/其體化而應務則莫能謂之坐忘而自得矣豈直謂聖)
(人不然哉乃必謂至理之無此是故莊子將明流統之/所宗以釋天下之可悟若直就稱仲尼之如此或者将)
(據所見以排之故超聖人之内迹而寄方外於數子宜/忘其所寄以尋述作之大意則夫逰外私内之道坦然)
(自明而莊子之書故是涉俗盖/世之談矣無以命之命名也)外内不相及而丘使女
往弔之丘則陋矣(夫弔者方内之近事也/施之於方外則陋矣)彼方且與造
物者為人而逰乎天地之一氣(皆𡨕之/故無二)彼以生為附贅
縣疣(若疣之自縣贅之自附此氣之時/聚非所樂也○縣音𤣥疣音尤)以死為決⬤潰
癰(若⬤之自決癰之自潰此氣之自散/非所惜也○⬤胡虬反潰胡對反)夫若然者又惡
知死生先後之所在(死生代謝未始有極與之俱往則/無往不可故不知勝負之所在也)
假於異物託於同體(假因也今死生聚散變化無方皆/異物也無異而不假故所假雖異)
(而共成/一體也)忘其肝膽遺其耳目(任之於理/而𡨕往也)反覆終始不知
端倪(五藏猶忘何物足識哉未始有識故能放身於變/化之塗𤣥同於反覆之波而不知終始之所極也)
芒然彷徨乎塵垢之外逍遥乎無為之業(所謂無為之/業非拱黙而)
(已所謂塵垢之外/非伏於山林也)彼又惡能憒憒然為世俗之禮以觀
衆人之耳目哉(其所以觀示於衆人者皆其/塵垢耳非方外之㝠物也)子貢曰然
則夫子何方之依(子貢不聞性與天道故見其所依而/不見其所以依也夫所以依者不依)
(也世豈/覺之哉)曰丘天之戮民也(以方内為桎梏明所貴在方/外也夫逰外者依内離人者)
(合俗故有天下者無以天下為也是以遺物而後能入/羣坐忘而後能應務愈遺之愈得之茍居斯極則雖欲)
(釋之而理固自來斯乃/天人之所不赦者也)雖然吾與汝共之(雖為世所桎/梏但為與汝)
(共之耳明已/但自在外也)子貢曰敢問其方(問所以逰外/而共内之意)孔子曰魚
相造乎水人相造乎道相造乎水者穿池而養給相造
乎道者無事而生定(所造雖異其於由無事以得事自/方外以共内然後養給而生定則)
(莫不皆然也俱不自/知耳故成無為也)故曰魚相忘乎江湖人相忘乎道
術(各自足而相忘者天下莫不/然也至人常足故常忘也)子貢曰敢問畸人(問向/之所)
(謂方外而不耦於/俗者又安在也)曰畸人者畸於人而侔於天(夫與内/㝠者逰)
(於外也獨能逰小以𡨕内任萬物之自然使天/性各足而帝王道成斯乃畸於人而侔於天也)故曰天
之小人人之君子人之君子天之小人也(以自然言之/則人無小大)
(以人理言之則侔於/天者可謂君子矣)顔回問仲尼曰孟孫才其母死哭
泣無涕中心不慼居喪不哀無是三者以善喪盖魯國
固有無其實而得其名者乎回一怪之(魯國觀其禮而/顔回察其心○)
(孟孫才三桓/後才其名也)仲尼曰夫孟孫氏盡之矣進於知矣(盡死/生之)
(理應内外之宜者動而/以天行非知之匹也)唯簡之而不得(簡擇死生而不/得其異若春秋)
(冬夏四/時行耳)夫已有所簡矣孟孫氏不知所以生不知所以
死(已簡而不得故無不安無不安故/不以生死槩意而付之自化也)不知就先不知就
後(所遇/而安)若化為物(不違/化也)以待其所不知之化已乎(死生/宛轉)
(與化為一猶乃忘其所知於當/今豈待所未知而豫憂者哉)且方將化惡知不化哉
方將不化惡知己化哉(已化而生焉知未生之時哉未/化而死焉知己死之後哉故無)
(所避就而與/化俱往也)吾特與汝其夢未始覺者邪(夫死生猶覺/夢耳今夢自)
(以為覺則無以明覺之非夢也茍無以明覺之非夢則/亦無以明生之非死矣死生覺夢未知所在當其所遇)
(無不自得何為/在此而憂彼哉)且彼有駭形而無損心(以變化為形之/駭動耳故不以)
(死生損/累其心)有旦宅而無情死(以形骸之變為旦宅之日新/耳其情不以為死○旦宅旦)
(暮改易宅/是神居也)孟孫氏特覺人哭亦哭是自其所以乃(夫常/覺者)
(無往而有逆也故人哭/亦哭正自是其所宜也)且也相與吾之耳矣(夫死生變/化吾皆吾)
(之既皆是吾吾何失哉未始失吾吾何憂/哉無逆故人哭亦哭無憂故哭而不哀)庸詎知吾所
謂吾之乎(靡所不吾也故𤣥同外内彌貫古/今與化日新豈知吾之所在也)且汝夢為
鳥而厲乎天夢為魚而投於淵(言無往而/不自得也)不識今之言
者其覺者乎其夢者乎(夢之時自以為覺則焉知今者/之非夢邪亦焉知其非覺邪覺)
(夢之化無往而不可則死/生之變無時而足惜也)造適不及笑獻笑不及排(所/造)
(皆適則忘適矣故不及笑也排者推移之謂也夫禮哭/必哀獻笑必樂哀樂存懷則不能與適推移矣今孟孫)
(常適故哭而不/哀與化俱往也)安排而去化乃入於寥天一(安於推移/而與化俱)
(去故乃入於寂寥而與天為一也自此以上至於子杞/其致一也所執之喪異故歌哭不同○一本造敵不及)
(笑獻芥不及⬤安排而造化不及眇眇不及/雄漂淰雄漂淰不及簟筮簟筮乃入於漻天)意而子見
許由許由曰堯何以資汝(資者給濟之謂○/意而子賢士也)意而子曰
堯謂我汝必躬服仁義而明言是非許由曰而奚來為
軹夫堯既已黥汝以仁義而劓汝以是非矣汝將何以
逰夫遥蕩恣睢轉徙之塗乎(言其將以形教自虧殘而/不能復逰夫自得之場無)
(係之塗也軹者辭也李云是也黥其京反毁道徳/以為仁義不似黥乎破𤣥同以為是非不似劓乎)意而
子曰雖然吾願逰於其藩(不敢復求涉中道也且願/逰其藩傍而已○藩域也)許
由曰不然夫盲者無以與乎睂目顔色之好瞽者無以
與乎青黄黼黻之觀意而子曰夫無莊之失其美據梁
之失其力黄帝之亡其知皆在鑪捶之間耳(言天下之/物未必皆)
(自成也自然之理亦有須治鍜而為器者耳故此之三/人亦皆聞道而後亡其所務也此皆寄言以遣云為之)
(累○無莊據梁皆人名無莊無莊飾也據梁強梁也錘/䲭頭頗口句鐵以吹火也一云盧謂之瓮捶當作甀盧)
(甀之間言/小處也)庸詎知夫造物者之不息我黥而補我劓使
我乗成以隨先生邪(夫率性直往者自然也往而傷性/性傷而能改者亦自然也庸詎知)
(我之自然當不息黥補劓而乗可成之道以/隨夫子邪而欲棄而勿告恐非造物之至)許由曰噫
未可知也我為汝言其大畧吾師乎吾師乎⬤萬物而
不為義澤及萬世而不為仁(皆自然耳亦無愛為於其/間也安所寄其仁義○⬤)
(子兮反/碎也)長於上古而不為老(日新也○/長丁文反)覆載天地刻雕
衆形而不為巧(自然故/非巧也)此所逰已(遊於不為而/師於無師也)顔回曰
回益矣(以損之/為益也)仲尼曰何謂也曰回忘仁義矣曰可矣
猶未也(仁者兼愛之迹義者成物之功愛之非仁仁迹/行焉成之非義義功見焉存夫仁義不足以知)
(愛利之由無心故忘之可/也但忘功迹故猶未𤣥達)它日復見曰回益矣曰何謂
也曰回忘禮樂矣曰可矣猶未也(禮者形體之用樂者/樂生之具忘其具未)
(若忘其所/以具也)它日復見曰回益矣曰何謂也曰回坐忘矣
仲尼蹵然曰何謂坐忘顔回曰墮枝體黜聰明離形去
知同於大通此謂坐忘(夫坐忘者奚所不忘哉既忘其/迹又忘其所以迹者内不覺其)
(一身外不識有天地然後曠/然與變化為體而無不通也)仲尼曰同則無好也(無物/不同)
(則未嘗不適未嘗/不適何好何惡哉)化則無常也(同於化者唯化/所適故無常也)而果其
賢乎丘也請從而後也子輿與子桑友而霖雨十日子
輿曰子桑殆病矣裹飯而往食之(此二人相為於無相/為者也今裹飯而相)
(食者乃任之天理而自爾非相為而/後往也○左傳云雨三日以往為霖)至子桑之門則若
歌若哭鼓琴曰父邪母邪天乎人乎有不任其聲而趨
舉其詩焉子輿入曰子之歌詩何故若是(嫌其有情所/以趨出逺理)
(○不任其聲憊也趨/舉其詩無音曲也)曰吾思夫使我至此極者而弗得
也父母豈欲吾貧哉天無私覆地無私載天地豈私貧
我哉求其為之者而不得也然而至此極者命也(言物/皆自)
(然無為/之者也)
　　應帝王第七(夫無心而任乎自/化者應為帝王也)
齧缺問於王倪四問而四不知齧缺因躍而大喜行以
告蒲衣子蒲衣子曰而乃今知之乎有虞氏不及泰氏
(夫有虞氏之與泰氏皆世事之迹耳非所以迹也所以/迹者無迹也世孰名之哉未之嘗名何勝負之有邪然)
(無迹者乘羣變履萬世世有夷險故迹有不及也蒲衣/子尸子云蒲衣八歲舜讓以天下即被衣王倪之師也)
(淮南子曰齧缺問道於/被衣泰氏上古帝王也)有虞氏其猶藏仁以要人亦得
人矣而未始出於非人(夫以所好為是人所惡為非人/者唯以是非為域者也夫能出)
(於非人之域者必入於無非人之竟矣故無得無失無/可無不可豈直藏仁而要人也○懷仁心以結人也)
泰氏其卧徐徐其覺于于一以已為馬一以已為牛(夫/如)
(是又奚是人非人之有哉/斯可謂出於非人之域)其知情信(任其自知/故情信)其徳甚
真(任其自得/故無偽)而未始入於非人(不入乎是非之域所/以絶於有虞之世)肩
吾見狂接輿狂接輿曰日中始何以語女肩吾曰吿我
君人者以已出經式義度人孰敢不聽而化諸接輿曰
是欺徳也(以已制物則物失其真○日中始人姓名賢/者也出行也經常也式用也用仁義以法度)
(人/也)其於治天下也猶涉海鑿河而使蚉負山也(夫寄當/於萬物)
(則無事而自成以一身制天/下則功莫就而任不勝也)夫聖人之治也治外乎(全/其)
(性分之/内而已)正而後行(各正/性命)⬤乎能其事者而已矣(不為其/所不能)
且鳥髙飛以避矰弋之害鼷鼠深穴乎神丘之下以避
重鑿之患(禽獸猶各有以自存故帝/王任之而不為則自成也)而曾二蟲之無知
(言汝曾不如此二蟲/之各存而不待教乎)天根逰於殷陽至蓼水之上適遭
無名人而問焉曰請問為天下無名人曰去汝鄙人也
何問之不預也(問為天下則非起於大初止/於𤣥㝠也○天根人姓名也)予方將與
造物者為人(任人之/自為)厭則又乘夫莽眇之鳥以出六極
之外而逰無何有之鄉以處壙埌之野(莽眇羣碎之謂/耳乘羣碎馳萬)
(物故能出處常通而無狹滯/之地埌音浪壙埌猶曠蕩也)汝又何帠以治天下感予
之心為(言皆放之自得之場則不治/而自治也○帠音藝法也)又復問無名人曰
汝逰心於淡(任其性而無所/飾焉則淡矣)合氣於漠(漠然静於/性而止)順物
自然而無容私焉而天下治矣(任情自生公也心欲益/之私也容私果不足以)
(生生而順/公乃全也)陽子居見老⬤曰有人於此嚮疾彊梁物徹
疏明學道不勌如是者可比明王乎老⬤曰是於聖人
也胥易技係勞形怵心者也(言此功夫容身不得不足/以比聖王○陽子居名也)
且也虎豹之文來田猨狙之便執斄之狗來藉如是者
可比明王乎(此皆以其文章技能係累其身非涉虛以/御乎無方也○虎豹以皮有文章見獵也)
(田獵也斄音旄牛/也藉繩也繫也)陽子居蹵然曰敢問明王之治老⬤
曰明王之治功盖天下而似不自已(天下若無明王則/莫能自得今之自)
(得實明王之功也然功在無為而還任/天下天下皆得自任故似非明王之功)化貸萬物而民
弗恃(夫明王皆就足物性故人人皆云我自/爾而莫知恃賴於明王○賴吐代反)有莫舉名
使物自喜(雖有盖天下之功而不舉以為/己名故物皆自以為得而喜)立乎不測(居/變)
(化之塗日/新而無方)而逰於無有者也(與萬物為體則所逰者虛/也不能㝠物則迕物不暇)
(何暇逰/虛哉)鄭有神巫曰季咸知人之死生存亡禍福夀天
期以歳月旬日若神鄭人見之皆棄而走(不喜自聞/死日也)列
子見之而心醉歸以吿壺子曰始吾以夫子之道為至
矣則又有至焉者矣(謂季咸之至/又過於夫子)壺子曰吾與汝既其
文未既其實而固得道與衆雌而無雄而又奚卵焉(言/列)
(子之未懷道也○既盡也言汝受訓/未熟故未成若衆雌無雄則無卵也)而以道與世亢必
信夫故使人得而相汝(未懷道則有心有心而亢其一/方以必信於世故可得而相之)
嘗試與來以予示之明日列子與之見壺子出而謂列
子曰嘻子之先生死矣弗活矣不以旬數矣吾見怪焉
見濕灰焉列子入泣涕沾襟以吿壺子壺子曰鄉吾示
之以地文萌乎不震不正(萌然不動亦不自正與枯木/同其不華濕灰均於寂魄此)
(乃至人無感之時也夫至人其動也天其靜也地其行/也水流其止也淵黙淵黙之與水流天行之與地止其)
(於不為而自爾一也今季咸見其尸居而外心即謂之/將死覩其神動而天隨因謂之有生誠應不以心而理)
(自𤣥符與變化升降而以世為量然後足為物生而/順時無極故非相者所測耳此應帝王之大意也)是
殆見吾杜徳機也(徳機不發曰杜徳杜/徳機塞吾徳之機)嘗又與來明日
又與之見壺子出而謂列子曰幸矣子之先生遇我也
有瘳矣全然有生矣吾見其杜權矣(權機也今乃自覺/昨日之所見見其)
(杜權故謂/之將死)列子入以吿壺子壺子曰鄉吾示之以天壤
(天壤之中覆載之功見矣比之/地文不猶卵乎此應感之容也)名實不入(任自然而覆/載則天機𤣥)
(應而名利之/飾皆為棄物)而機發於踵(常在極/上起)是殆見吾善者機也
(機發而善於/彼彼乃見之)嘗又與來明日又與之見壺子出而謂列
子曰子之先生不齊吾無得而相焉試齊且復相之列
子入以吿壺子壺子曰吾鄉示之以大冲莫勝(居大冲/之極浩)
(然泊心而𤣥同萬方故/勝負莫得措其間也)是殆見吾衡氣機也(無往不平/混然一之)
(以管闚天者莫見/其涯故似不齊)鯢桓之審為淵止水之審為淵流水
之審為淵淵有九名此處三焉(淵者静黙之謂耳夫水/常無心委順外物故雖)
(流之與止鯢桓之與龍躍常淵然自若未始失其静黙/也夫至人用之則行捨之則止行止雖異而𤣥黙一焉)
(故畧舉三異以明之雖波流九變治亂紛如居其極者/常淡然自得泊乎忘為也鯢桓二魚名也一云鯢鯨魚)
(也桓盤桓也審處也審為蟠蟠聚也回流所鍾之域也/淵有九名淮南子云有九琁之淵許慎註云至深也補)
(列子九淵作鯢旋則桓當為盤/桓審作畨一作潘水之盤回也)嘗又與來明日又與之
見壺子立未定自失而走壺子曰追之列子追之不及
反以報壺子曰已滅矣已失矣吾弗及已壺子曰鄉吾
示之以未始出吾宗(雖變化無常/深根寧極也)吾與之虛而委蛇(無/心)
(而隨物化○委於危反蛇/以支反委蛇至順之貌)不知其誰何(汎然無/所係也)因以為
弟靡因以為波流故逃也(變化頽靡世事波流無往而/不因也夫至人一耳然應世)
(變而時動故相者無所措其目自失而走此明應帝王/者無方也○為第音頽文回反弟靡不窮之貌崔云猶)
(遜伏/也)然後列子自以為未始學而歸三年不出為其妻
爨食豕如食人(忘貴賤也/○食音嗣)於事無與親(唯所/遇耳)雕琢復朴
(去華/取實)塊然獨以其形立(外飾/去也)紛而封哉(雖動而真/不散也)一以
是終(使物各/自終)無為名尸(因物則物各/自當其名也)無為謀府(使物各/自謀也)
無為事任(付物使/各自任)無為知主(無心則物各自主/其知也○知音智)體盡無
窮(因天下之自為故/馳萬物而無窮)而逰無朕(任物故/無迹)盡其所受乎天
(足則/止也)而無見得(見得則/不知止)亦虛而已(不虛則不/能任羣實)至人之用
心若鏡(鍳物而/無情)不將不逆應而不藏(來即應/去即止)故能勝物
而不傷(物來即鑒鑒不以心故雖/天下之廣而無勞神之苦)南海之帝為儵北海
之帝為忽中央之帝為渾沌儵與忽時相與遇於渾沌
之地渾沌待之甚善儵與忽謀報渾沌之徳曰人皆有
七竅以視聽食息此獨無有嘗試鑿之日鑿一竅七日
而渾沌死(為者敗之/○儵音叔)
　
　
　
　莊子注巻三
欽定四庫全書
　莊子注巻四　　　　　　　晉　郭象　注
　　外篇駢拇第八
駢拇枝指出乎性哉而侈於徳附贅縣疣出乎形哉而
侈於性(夫長者不為有餘短者不為不足此則駢贅皆/出於形性非假物也然駢與不駢其於各足而)
(此獨駢枝則於衆以為多故曰侈耳而惑者或云非性/因欲割而棄之是道有所不存徳有所不載而人有棄)
(財物有棄用也豈是至治之意哉夫物有小大能有少/多所大即駢所多即贅駢贅之分物皆有之若莫之任)
(是都棄萬物之性也○拇音母足大指也駢拇謂足拇/指連第二指也枝指手有六指也音岐謂指有岐也贅)
(疣也横生一肉屬著體也縣音𤣥疣音尤駢拇枝指附/贅縣疣此四者各出於形性而非形性之正於衆人為)
(侈耳於形為侈於性為多故在手/為莫用之肉於足為無施之指也)多方乎仁義而用之
者列於五藏哉而非道徳之正也(夫與物冥者無多也/故多方於仁義者雖)
(列於五藏然自一家之正耳未能與物無方而各正性/命故曰非道徳之正夫方之少多天下未之有限然少)
(多之差各有定分豪芒之降即不可以相跂故各守其/方則少多無不自得而或者聞多之不足以正少因欲)
(棄多而任少是舉天/下而棄之不亦妄乎)是故駢於足者連無用之肉也枝
於手者𣗳無用之指也(直自性命不得不然/非以有用故然也)多方駢枝
於五藏之情者淫僻於仁義之行(五藏之情直自多方/耳而少者横復尚之)
(以至淫僻而失/至當於體中也)而多方於聰明之用也(聰明之用各有/本分故多方不)
(為有餘少方不為不足然情欲之所蕩未嘗不賤少而/貴多也見夫可貴而矯以尚之則自多於本用而困其)
(自然之性若乃忘其所貴而保其/素分則與性無多而異方俱全矣)是故駢於明者亂五
色淫文章青黄黼黻之煌煌非乎而離朱是已多於聰
者亂五聲淫六律金石絲竹黄鍾大吕之聲非乎而
師曠是已(夫有耳目者未嘗以慕聾盲自困也所困常/在於希離慕曠則離曠雖性聰明乃是亂耳)
(目之/主也)枝於仁者擢徳塞性以収名聲使天下簧鼔以奉
不及之法非乎而曾史是已(夫曽史性長於仁耳而性/不長者横復慕之慕之而)
(仁仁己偽矣天下未嘗慕桀跖而必慕曽史則曾史之/簧鼔天下使失其真性甚於桀跖也○擢音濯㧞也)
駢於辯者纍瓦結繩竄句逰心於堅白同異之間而敝
跬譽無用之言非乎而楊墨是已(夫騁其竒辯致其危/辭者未豐容思於檮)
(杌之口而必競辨於楊墨之間則楊墨乃亂羣言之主/也○纍劣彼反瓦危委反一云當作丸結繩言小辨危)
(辭若結繩之纍瓦也⬤句謂邪説微隱穿鑿成句/一音鉤敝音婢罷也跬音屑敝跬分外用力之貌)故此
皆多駢旁枝之道非天下之至正也(此數子皆師其天/性直自多駢旁枝)
(名自是一家之正耳然以一正萬則萬不正矣故/至正者不以己正天下使天下各得其正而已)彼正
正者不失其性命之情(物各任性乃正正也自此/己下觀之至正可見矣)故合
者不為駢(以枝正合乃/謂合為駢)而枝者不為⬤(以合正枝乃謂/枝為⬤○⬤其)
(知/反)長者不為有餘(以短正長乃/謂長有餘)短者不為不足(以長正/短乃謂)
(短不/足)是故鳬脛雖短續之則憂鶴脛雖長㫁之則悲(各/自)
(有正不可以此正彼/而損益之○鳬音符)故性長非所㫁性短非所續無所
去憂也(知其性分非所㫁續而任之/則無所去憂而憂自去也)意仁義其非人情
乎(夫仁義自是人之/情也但當任之耳)彼仁義何其多憂也(恐仁義非人/情而憂之者)
(真可謂/多憂也)且夫駢於拇者決之則泣枝於手者齕之則啼
二者或有餘於數或不足於數其於憂一也(謂之不足/故泣而決)
(之以為有餘故啼而齕之夫如此雖羣品萬殊無釋憂/之地矣唯各安其天性不決駢而齕枝則曲成而無傷)
(又何憂哉○齕/李音紇齒㫁也)今世之仁人蒿目而憂世之患(兼愛之/迹可尚)
(則天下之目亂矣以可尚之迹蒿令有患而遂憂之此/為陷人於難而後拯之也然今世正謂此為仁也○蒿)
(好羔/反)不仁之人決性命之情而饕貴富(夫貴富所以可/饕由有蒿之者)
(也若乃無可尚之迹則人安其分将量力受任豈有/決已效彼以饕竊非望哉○饕吐刀反貪財曰饕)故
意仁義其非人情乎自三代以下者天下何其囂囂也
(夫仁義自是人情也而三代以下横共/囂囂棄情逐迹如将不及不亦多憂乎)且夫待鉤繩規
矩而正者是削其性也待繩約膠漆而固者是侵其徳
也屈折禮樂呴俞仁義以慰天下之心者此失其常然
也天下有常然常然者曲者不以鉤直者不以繩圓者
不以規方者不以矩附離不以膠漆約束不以纆索故
天下誘然皆生而不知其所以生同焉皆得而不知其
所以得(生物有常然任而不助則泯然/自得而不自覺也呴况於反)故古今不二不
可虧也(同物故與物/無二而常全)則仁義又奚連連如膠漆纆索而
逰乎道徳之間為哉(任道而得則抱朴獨徃/連連假物無為其間也)使天下惑
也(仁義連連秖足以/惑物使喪其真)夫小惑易方大惑易性(夫東西易/方於體未)
(虧矜仁尚義失其常然/以之死地乃大惑也)何以知其然邪自虞氏招仁義
以撓天下也天下莫不奔命於仁義(夫與物無傷者非/為仁也而仁迹行)
(焉令萬理皆當者非為義也而義功見焉故當而無傷/者非仁義之招也然而天下奔馳棄我殉彼以失其常)
(然故亂心不由於醜而恒在美色撓世不出/於惡而恒由仁義則仁義者撓天下之具也)是非以仁
義易其性與(雖虞氏無易之情而/天下之性固以異矣)故嘗試論之自三代
以下者天下莫不以物易其性矣(自三代以上實有無/為之迹無為之迹亦)
(有為者之所尚也尚之則失自然之素故雖聖人有/不得已或以槃夷之事易⬤拱之性而况悠悠者哉)小
人則以身殉利士則以身殉名大夫則以身殉家聖人
則以身殉天下(鶉居而鷇食鳥行而無章何措而不殉/哉故與世常冥唯變所適其迹則殉世)
(之迹也所遇者或時有槃夷禿脛之變其迹則傷性之/迹也然而雖揮斤八極而神氣無變手足槃夷而居形)
(者不憂則奚殉哉無殉也故乃/不殉其所殉而迹與世同殉也)故此數子者事業不同
名聲異號其於傷性以身為殉一也臧與榖二人相與
牧羊而俱亡其羊問臧奚事則挾筴讀書問榖奚事則
博塞以逰二人者事業不同其於亡羊均也伯夷死名
於首陽之下盜跖死利於東陵之上二人者所死不同
其於殘生傷性均也奚必伯夷之是而盜跖之非乎(天/下)
(之所惜者生也今殉之太甚俱殘其生則所殉是非不/足復論○塞博之𩔖也漢書云吾丘壽王以善格五待)
(詔謂博/塞也)天下盡殉也彼其所殉仁義也則俗謂之君子
其所殉貨財也則俗謂之小人其殉一也則有君子焉
有小人焉若其殘生損性則盜跖亦伯夷已又惡取君
子小人於其間哉(天下皆以不殘為善今均於殘生則/雖所殉不同不足復計也夫生奚為)
(殘性奚為易哉皆由乎尚無為之迹也若知迹之由乎/無為而成則絶尚去甚而反冥我極矣堯桀将均於自)
(得君子小/人奚辨哉)且夫屬其性乎仁義者雖通如曾史非吾所
謂臧也(以此係彼為屬屬性於/仁殉仁者耳故不善也)屬其性於五味雖通如
俞兒非吾所謂臧也(率性通味乃善○俞/兒古之善識味人也)屬其性乎五
聲雖通如師曠非吾所謂聰也屬其性乎五色雖通如
離朱非吾所謂明也(不付之於我而屬之於彼則雖通/之如彼而我已喪矣故各任其耳)
(目之用而不係於/離曠乃聰明也)吾所謂臧非仁義之謂也臧於其徳
而已矣(善於自得/志仁而仁)吾所謂臧者非所謂仁義之謂也任
其性命之情而已矣(謂仁義為善則損身以殉之此於/性命還自不仁也身且不仁其如)
(人何故任其性命乃能及人及人而不/累於己彼我同於自得斯可謂善也)吾所謂聰者非
謂其聞彼也自聞而已矣吾所謂明者非謂其見彼也
自見而已矣(夫絶離棄曠自任聞見則/萬方之聰明莫不皆全也)夫不自見而見
彼不自得而得彼者是得人之得而不自得其得者也
適人之適而不自適其適者也(此舍己效人者也雖效/之若人而已己亡矣)
夫適人之適而不自適其適雖盜跖與伯夷是同為淫
僻也(茍以失性為淫僻則雖所/失之塗異其為失之一也)余愧乎道徳是以上不
敢為仁義之操而下不敢為淫僻之行也(愧道徳之不/為謝冥復之)
(無迹故絶操行忘名利從容/吹累遺我忘彼若斯而已矣)
　　馬蹄第九
馬蹄可以踐霜雪毛可以禦風寒齕草飲水翹足而陸
此馬之真性也(駑⬤各適/於身而足)雖有義臺路寢無所用之(馬/之)
(真性非辭鞍而惡/乘但無羡於榮華)及至伯樂曰我善治馬燒之剔之刻
之雒之連之以羈馽編之以皁棧馬之死者十二三矣
(有意治之則不治矣治之為善斯不善也○伯樂音洛/姓孫名陽善馭馬石氏星經云伯樂天星名主典天馬)
(孫陽善馭故以為名雒音洛燒謂燒鐵以爍之剔謂翦/其毛刻謂削其甲雒謂羈雒其頭也羈君宜反勒也馽)
(丁邑反絆也皁才老反⬤也一云槽也馬闌/也棧士板反編木作⬤似牀曰棧以禦濕也)飢之渇之
馳之驟之整之齊之前有橛飾之患而後有鞭筴之威
而馬之死者已過半矣(夫善御者将以盡其能也盡能/在於自任而乃走作驅步求其)
(過能之用故有不堪而多死焉若乃任駑驥之力適遲/疾之分雖則足迹接乎八荒之表而衆馬之性全矣而)
(或者聞任馬之性乃謂放而不乘聞無為之風遂云行/不如卧何其生而不返哉斯失乎莊生之旨逺矣○橛)
(銜也排銜也謂/加飾於馬鑣也)陶者曰我善治埴圓者中規方者中矩
匠人曰我善治木曲者中鉤直者應繩夫埴木之性豈
欲中規矩鉤繩哉然且世世稱之曰伯樂善治馬而陶
匠善治埴木此亦治天下者之過也(世以任自然而不/加巧者為不善於)
(治也操曲為直厲駑習驥能為規矩以矯拂/其性使死而後已乃謂之善治也不亦過乎)吾意善治
天下者不然(以不治治之/乃善治也)彼民有常性織而衣耕而食
是謂同徳(夫民之徳小異而大同故性之不可去者衣/食也事之不可廢者耕織也此天下之所同)
(而為本者也守斯/道者無為之至也)一而不黨命曰天放(放之而自一耳/非黨也故謂之)
(天/放)故至徳之世其行填填其視顛顛(此自足於内無/所求及之貌)當
是時也山無蹊隧澤無舟梁(不求非望之利故止於一/家而足○蹊徑也隧音遂)
(道/也)萬物羣生連屬其鄉(混芒而同得也則與一世而/淡漠焉豈國異而家殊也)禽
獸成羣草木遂長(足性而止無吞/夷之欲故物全)是故禽獸可係羈而
逰鳥鵲之巢可攀援而闚(與物無害/故物馴也)夫至徳之世同與
禽獸居族與萬物並惡乎知君子小人哉同乎無知其
徳不離(知則離道/以善也)同乎無欲是謂素樸(欲則離性/以飾也)素樸
而民性得矣(無煩乎知欲也重意者/三章常使民無知無欲)及至聖人(聖人者/民得性)
(之迹耳非所以迹也此云及/至聖人猶云及至其迹也)蹩躠為仁踶⬤為義而天
下始疑矣澶漫為樂摘僻為禮而天下始分矣(夫聖迹/既彰則)
(仁義不真而禮樂離性徒得形表而已矣有聖人即有/斯弊吾若是何哉○蹩步結反躠悉結反踶音緹⬤音)
(枝蹩躠踶⬤皆用心為仁義/之貌澶徒旦反澶漫淫衍也)故純樸不殘孰為犧樽白
玉不毁孰為珪璋道徳不廢安取仁義性情不離安用
禮樂五色不亂孰為文采五聲不亂孰應六律(凡此皆/變樸為)
(華棄本崇末於其天素有殘廢矣世雖貴之非其貴也/○犧樽畫犧牛象以飾樽也王肅云刻為牛頭鄭𤣥云)
(畫鳳凰羽飾尊婆娑然也/銳上方下曰珪半珪曰璋)夫殘樸以為器工匠之罪也
毁道徳以為仁義聖人之過也(工匠則有規矩之制/聖人則有可尚之迹)夫
馬陸居則食草飲水喜則交頸相靡怒則分背相踶馬
知已此矣(御其真知乘其自陸則萬里/之路可致而羣馬之性不失)夫加之以衡扼
齊之以月題而馬知介倪闉扼鷙曼詭銜竊轡故馬之
知而能至盜者伯樂之罪也(馬性不同而齊求其用故/有力竭而態作者○衡轅)
(前横木縳軛者也扼又馬頸者也月題馬額上當顱/如月形者也介倪猶脾倪也闉曲也鷙抵也曼突也)夫
赫胥氏之時民居不知所為行不知所之含哺而熈鼓
腹而逰民能以此矣(此民之真能也○赫/胥氏上古帝王也)及至聖人屈
折禮樂以匡天下之形縣⬤仁義以慰天下之心而民
乃始踶⬤好知争歸於利不可止也此亦聖人之過也
(其過皆由乎迹之可尚也○縣音𤣥踶/直氏反⬤丘氏反好呼報反知音智)
　　胠篋第十
将為胠篋探嚢發匱之盜而為守備則必攝緘縢固扄
鐍此世俗之所謂知也然而巨盜至則負匱掲篋擔囊
而趨唯恐緘縢扄鐍之不固也然則鄉之所謂知者不
乃為大盜積者也(知之不足恃也如此○胠起居反從/旁開為胠一云發也緘古減反徒登)
(反緘縢皆繩也扄古熒/反闗也鐍古宂反紐也)故嘗試論之世俗所謂知者有
不為大盜積者乎所謂聖者有不為大盜守者乎何以
知其然邪昔者齊國鄰邑相望雞狗之音相聞罔罟之
所布耒耨之所刺方二千餘里闔四竟之内所以立宗
廟社稷治邑屋州閭鄉曲者曷嘗不法聖人哉然而田
成子一旦殺齊君而盜其國(法聖人者法其迹耳夫迹/者已去之物非應變之具)
(也奚足尚而執之哉執成迹以御乎無方無/方至而迹滯矣所以守國而為人守之也)所盜者豈
獨其國邪并與其聖知之法而盜之(不盜其聖法乃/無以取其國也)故
田成子有乎盜賊之名而身處堯舜之安小國不敢非
大國不敢誅十二世有齊國則是不乃竊齊國并與其
聖知之法以守其盜賊之身乎(言聖法唯人所用未足/以為全當之具○十二)
(世有齊國自敬仲至莊子九世知齊政自太/公和至威王三世為齊侯故云十二世也)嘗試論之
世俗之所謂至知者有不為大盜積者乎所謂至聖者
有不為大盜守者乎何以知其然邪昔者龍逄斬比干
剖萇𢎞胣子胥靡故四子之賢而身不免乎戮(言暴亂/之君亦)
(得據君人之威以戮賢人而莫之敢亢者皆聖法之由/也向無聖法則桀紂焉得守斯位而放其毒使天下側)
(目哉周人殺萇𢎞一云刳腸曰/胣子胥靡縻也爛之於江中也)故跖之徒問於跖曰盜
亦有道乎跖曰何適而無有道邪夫妄意室中之藏聖
也入先勇也出後義也知可否知也分均仁也五者不
備而能成大盜者天下未之有也(五者所以禁盜/而反為盜資也)由是
觀之善人不得聖人之道不立跖不得聖人之道不行
天下之善人少而不善人多則聖人之利天下也少而
害天下也多(信哉斯言斯言雖信而猶不可亡聖者猶/天下之知未能都亡故須聖道以鎮之也)
(羣知不亡而獨亡聖則天下之害又多於有聖矣然則/有聖之害雖多猶愈於亡聖之無治也雖愈於亡聖故)
(未若都亡之無害也甚矣天下莫不求/利而不能一亡其知何其迷而失致哉)故曰脣竭則齒
寒魯酒薄而邯鄲圍聖人生而大盜起(夫竭脣非以寒/齒而齒寒魯酒)
(薄非以圍邯鄲而邯鄲圍聖人生非以起大盜而大盜/起此自然相生必至之勢也夫聖人雖不立尚於物而)
(亦不能使物不尚也故人無貴賤事無真偽茍效聖法/則天下吞聲而闇服之斯乃桀跖之所至頼而以成其)
(大盜者也○許慎注淮南云楚會諸侯魯趙俱獻酒於/楚王魯酒薄而趙酒厚楚之主酒吏求酒於趙趙不與)
(吏怒乃以趙厚酒易魯薄酒奏/之楚王以趙酒薄故圍邯鄲也)掊擊聖人縱舍盜賊而
天下始治矣(夫聖人者天下之所尚也若乃絶其所尚/而守其素朴棄其禁令而代以寡欲此所)
(以掊擊聖人而我素朴自全縱舍盜賊而彼姦自息也/故古人有言曰閑邪存誠不在善察息淫去華不在嚴)
(刑此之/謂也)夫川竭而谷虛丘夷而淵實聖人已死則大盜
不起(竭川非以虛谷而谷虛夷丘非以實淵而淵實絶/聖非以止盜而盜止故止盜在去欲不在彰聖知)
(○聖人已死則大盜不起向云事業日新新者為生故/者為死故曰聖人已死也乘天地之正御日新之變得)
(實而損其名歸真而/忘其途則大盜息矣)天下平而無故矣(非惟息盜争尚/之迹故都去矣)
聖人不死大盜不止雖重聖人而治天下則是重利盜
跖也(将重聖人以治天下而桀跖之徒亦/資其法所資者重故所利不得輕也)為之斗斛以
量之則并與斗斛而竊之為之權衡以稱之則并與權
衡而竊之為之符璽以信之則并與符璽而竊之為之
仁義以矯之則并與仁義而竊之(小盜之所因乃大/盜之所資而利也)何
以知其然邪彼竊鉤者誅竊國者為諸侯諸侯之門而
仁義存焉則是非竊仁義聖知邪故逐於大盜掲諸侯
竊仁義并斗斛權衡符璽之利者雖有軒冕之賞弗能
勸斧鉞之威弗能禁(夫軒冕斧鉞賞罰之重者也重賞/罰以禁盜然大盜者又逐而竊之)
(則反為盜用矣所用者重乃所以成其大盜也大盜也/者必行以仁義平以權衡信以符璽勸以軒冕威以斧)
(鉞盜此公器然後諸侯可得而掲也是故仁/義賞罰者適足以誅竊鉤者也○鉤謂帶也)此重利盜
跖而使不可禁者是乃聖人之過也(夫跖之不可禁由/所盜之利重也利)
(之所以重由聖人之不輕也/故絶盜在賤貨不在重聖也)故曰魚不可脫於淵國之
利器不可以示人(魚失淵則為人禽利器明/則為盜資故不可示人)彼聖人者
天下之利器也(夫聖人者誠能絶聖棄知而反冥物極/物極各冥則其迹利物之迹也器猶迹)
(耳可執而/用曰器)非所以明天下也(示利器於天下/所以資其盜賊)故絶聖棄
知大盜乃止(去其所資則未/施禁而自止也)擿玉毁珠小盜不起(賤其/所寳)
(則不加刑而自息也○/擿持赤反義與擲字同)焚符破璽而民朴鄙(除矯詐之/所賴者則)
(無以行/其姦巧)掊斗折衡而民不争(夫小平乃大不/平之所用也)殫殘天下
之聖法而民始可與論議(外無所矯則内全我朴而無/自失之言也○殫音丹盡也)
擢亂六律鑠絶竽瑟塞瞽曠之耳而天下始人含其聰矣
滅文章散五采膠離朱之目而天下始人含其明矣(夫/聲)
(色離曠有耳目者之所貴也受生有分而以所貴引之/則性命喪矣若乃毁其所貴棄彼任我則聰明各全人)
(含其/真也)毁絶鉤繩而棄規矩攦工倕之指而天下始人有
其巧矣故曰大巧若拙(夫以蜘蛛蛣⬤之陋而布網轉/丸不求之於工匠則萬物各有)
(能也所能雖不同而所習不敢異則若巧而拙矣故善/用人者使能方者為方能圓者為圓各任其所能人安)
(其性不責萬民以工倕之巧故衆技以不相能似拙而/天下皆自能則大巧矣夫用其自能則規矩可棄而妙)
(匠之指可攦也○倕/音⬤堯時巧者也)削曾史之行鉗楊墨之口攘棄仁
義而天下之徳始𤣥同矣(去其亂羣之率則天下各/復其所而同於𤣥徳也)彼
人含其明則天下不鑠矣人含其聰則天下不累矣人
含其知則天下不惑矣人含其徳則天下不僻矣彼曽
史楊墨師曠工倕離朱者皆外立其徳而以爚亂天下
者也(此數人者所稟多方故使天下躍而效之效之則/失我我失由彼則彼為亂主矣夫天下之大患者)
(失我/也)法之所無用也(若夫法之所用者視不過於所見/故衆目無不明聽不過於所聞故)
(衆耳無不聰事不過於所能故衆技無不巧知不過於/所知故羣性無不適徳不過於所得故羣徳無不當安)
(用立所不逮於性分之表使/天下奔馳而不能自反哉)子獨不知至徳之世乎昔
者容成氏大庭氏伯皇氏中央氏栗陸氏驪畜氏軒轅
氏赫胥氏尊盧氏祝融氏伏戲氏神農氏當是時也民
結繩而用之(足以紀畧而已○此/十二氏皆古帝王)甘其食美其服(適故/常甘)
(當故常美若思夫/侈靡則無時慊矣)樂其俗安其居鄰國相望雞狗之音
相聞民至老死而不相徃來(無求/之至)若此之時則至治已
今遂至使民延頸舉踵曰某所有賢者贏(裹/也)糧而趣之
則内棄其親而外去其主之事足跡接諸侯之境車軌
結乎千里之外(至治之迹/猶致斯弊)則是上好知之過也(上謂好/知之君)
(知而好之則/有斯過矣)上誠好知而無道則天下大亂矣何以知
其然邪夫弓弩畢弋機變之知多則鳥亂於上矣鉤餌
網罟罾笱之知多則魚亂於水矣削格羅落罝罘之知
多則獸亂於澤矣(政之愈密避之愈巧則雖禽獸猶不/可圖之以知而况人哉故治天下者)
(唯不任知任知無妙也○兔網曰畢繳射曰弋弩弓曰/機罾音曽笱音鉤罟謂網罾魚網也爾雅云婺婦之笱)
(謂之罶削格所以施羅網也⬤子斜反罘音浮爾雅云/鳥罟謂之羅兔罟謂之⬤罬謂之罦孚覆車也郭璞云)
(今飜/車也)知詐漸毒頡滑堅白解垢同異之變多則俗惑於
辯矣(上之所多者下不能安其少也性少而以逐多則/迷也○漸漬之毒不覺深也猶深害頡滑謂難料)
(理也一云頡滑不正之語也/解垢隔角也或云詭曲之辭)故天下每每大亂罪在於
好知故天下皆知求其所不知而莫知求其所已知者
(不求所知而求所不知此乃/舍已効人而不止其分也)皆知非其所不善而莫知
非其所已善者(善其所善争尚/之所由生也)是以大亂故上悖日月
之明下爍山川之精中墮四時之施惴耎之蟲肖翹之
物莫不失其性甚矣夫好知之亂天下也(夫吉凶悔吝/生於動也而)
(知之所動誠能搖蕩天地運御羣生故君人者胡可以/不忘其知哉○惴本亦作端耎耳轉反蠉⬤動蟲也一)
(云惴耎謂無足蟲肖翹音肖下音/祁饒反肖翹植物也輕飛之屬)自三代以下者是已
舍夫種種之民而悦夫役役之佞釋夫恬淡無為而悦
夫啍啍之意啍啍已亂天下矣(啍啍以已/誨人也)
　　在宥第十一
聞在宥天下不聞治天下也(宥使自在則治治之則亂/也人之生也直莫之蕩則)
(性命不過欲惡不爽在上者不能無為上之所為而民/皆赴之故有誘慕好欲而民性淫矣故所貴聖王者非)
(貴其能治也貴其無為而任/物之自為也○宥音又寛也)在之也者恐天下之淫其
性也宥之也者恐天下之遷其徳也天下不淫其性不
遷其徳有治天下者哉(無治乃/不遷淫)昔堯之治天下也使天
下欣欣焉人樂其性是不恬也桀之治天下也使天下
瘁瘁焉人苦其性是不愉也(夫堯雖在宥天下其迹則/治也治亂雖殊其與夫後)
(之世恬愉使物争尚畏鄙而不自得/則同耳故譽堯而非桀不若兩忘也)夫不恬不愉非徳
也非徳也而可以長久者天下無之(恬愉自得/乃可長久)人大喜
邪毗於陽大怒邪毗於陰陰陽並毗四時不至寒暑之
和不成其反傷人之形乎使人喜怒失位居處無常思
慮不自得中道不成章(此皆堯桀之流使物喜怒大過/致斯患也人在天地之中最能)
(以靈知喜怒憂亂羣生而振蕩陰陽也故得失之間喜/怒集乎百姓之懷則寒暑之和敗四時之節差百度昏)
(亡而萬事/失落也)於是乎天下始喬詰卓鷙而後有盜跖曽史
之行故舉天下以賞其善者不足(慕賞乃善故/賞不能供)舉天下以
罰其惡者不給(畏罰乃止故罰不/能勝○勝音升)故天下之大不足以
賞罰自三代以下者匈匈焉終以賞罰為事彼何暇安
其性命之情哉(忘賞罰而自善性命乃大足耳夫賞罰/者聖王之所以當功過非著勸畏也故)
(理至則遺之然後至一可反也而三代以下遂尋其事/迹故匈匈焉與迹兢逐終以所寄為事性命之情何暇)
(而安哉○/匈音㓙)而且説明邪是淫於色也説聰邪是淫於聲
也説仁邪是亂於徳也説義邪是悖於理也説禮邪是
相於技也説樂邪是相於淫也説聖邪是相於藝也説
知邪是相於疪也(當理無悦悦之則致/淫悖之患矣相助也)天下将安其性
命之情之八者存可也亡可也(存亡無所在任其所/受之分則性命安矣)天
下将不安其性命之情之八者乃始臠卷愴囊而亂天
下也(必存此八者則不能縱任/自然故為臠卷愴囊也)而天下乃始尊之惜之
甚矣天下之惑也(不能遺之已為誤矣而乃復/尊之以為貴豈不甚惑哉)豈直過
也而去之邪乃齋戒以言之跪坐以進之鼓歌以儛之
吾若是何哉(非直由寄而過去/也乃珍貴之如此)故君子不得已而臨莅
天下莫若無為無為也而後安其性命之情(無為者非/拱黙之謂)
(也直各任其自為則性命安矣不得已者非迫於威/刑也直抱道懷朴任乎必然之極而天下自賓也)故
貴以身於為天下則可以託天下愛以身於為天下則
可以寄天下(若夫輕身以赴利棄我而殉物/則身且不能安其如天下何)故君子茍
能無解其五藏無擢其聰明(解擢則/傷也)尸居而龍見淵黙
而雷聲(出處語黙常無其/心而付之自然)神動而天隨(神順物而動/天隨理而行)從
容無為而萬物炊累焉(若逰塵/之自動)吾又何暇治天下哉(任/其)
(自然/而已)崔瞿問於老⬤曰不治天下安臧人心老⬤曰汝
慎無攖人心(攖之則傷/其自善也)人心排下而進上(排之則下進/之則上言其)
(易搖/蕩也)上下囚殺(無所排進/乃安全耳)淖約柔乎剛强(言能淖約則/剛强者柔矣)
亷劌雕琢其熱焦火其寒凝氷(非焦火之熱凝氷之寒/皆喜怒并積之所生若)
(乃不雕不琢各全其朴則何氷/炭之有哉○劌居衛反傷也)其疾俛仰之間而再撫
四海之外(風俗之/所動也)其居也淵而静其動也縣而天(静之/可使)
(如淵動之則係天而踊/躍也○縣而天音𤣥)僨驕而不可係者其唯人心乎
(人心之變靡所不為順而放之則静而通治/而係之則⬤而僨驕僨驕者不可禁之勢也)昔者黄帝
始以仁義攖人之心(夫黄帝非為仁義也直與物冥則/仁義之迹自見迹自見則後世之)
(心必自殉之是亦黄/帝之迹使物攖也)堯舜於是乎股無胈脛無毛以養
天下之形愁其五藏以為仁義矜其血氣以規法度然
猶有不勝也堯於是放讙兠於崇山投三苗於三峗流
共工於幽都此不勝天下也夫施及三王而天下大駭
矣(夫堯舜帝王之名皆其迹耳我寄斯迹而迹非我也/故駭者自世世彌駭其迹愈粗粗與妙自塗之夷險)
(耳逰者豈常改其足哉故聖人一也而有堯舜湯武之/異名斯異者時世之名耳未足以名聖人之實也故夫)
(堯舜者豈直堯舜而已哉是以雖/有矜愁之貌仁義之迹者故全也)下有桀跖上有曽史
而儒墨畢起於是乎喜怒相疑愚知相欺善否相非誕
信相譏而天下衰矣(莫能齊/於自得)大徳不同而性命爛漫矣
(立小異而/不止於分)天下好知而百姓求竭矣(知無涯而好之/故無以供其求)於
是乎釿鋸制焉繩墨殺焉椎鑿決焉(彫琢性命遂至/於此雕釿音斤)天
下脊脊大亂罪在攖人心故賢者伏處大山嵁岩之下
而萬乘之君憂慄乎廟堂之上(故夫任自然而居當則/賢愚襲情而貴賤履位)
(君臣上下莫匪爾極而天下無患矣斯迹也攖天下之/心使奔馳而不可正故中知以下莫不外飾其性以眩)
(惑衆人惡直醜正蕃徒相引是以任真者失其據而崇/偽者竊其柄於是主憂於上民困於下矣○脊脊音籍)
今世殊死者相枕也桁楊者相推也刑戮者相望也而
儒墨乃始離⬤攘臂乎桎梏之間意甚矣哉其無愧而
不知恥也甚矣(由腐儒守迹故致斯禍不思捐迹反一/而方復攘臂用迹以治迹此可謂無愧)
(而不知恥之甚也○殊死殊㫁/也械錮頸及脛者皆曰桁楊)吾未知聖知之不為桁
楊椄槢也仁義之不為桎梏鑿枘也(桁楊以椄槢為管/而桎梏以鑿枘為)
(用聖知仁義者逺於罪之迹也迹逺罪則民思尚之尚/之則矯詐生焉驕詐生而禦奸之器不具者未之有也)
(故棄所尚則矯詐不作驕詐不作則桁楊桎梏廢矣何/鑿枘椄槢之為哉椄槢械者音息節反椄槢桎梏梁也)
(淮南曰大者為柱梁小者為椄槢/也枘人銳反鑿頭厠木如柱頭)焉知曽史之不為桀
跖嚆矢也(嚆矢矢之猛者言曽史為桀跖/之利用也  嚆矢矢之鳴者也)故曰絶聖棄
知而天下大治(去其所以攖也○治/直吏反又起吕反)黄帝立為天子十
九年令行天下聞廣成子在於空同之上故徃見之曰
我聞吾子達於至道敢問至道之精吾欲取天地之精
以佐五榖以養民人吾又欲官陰陽以遂羣生為之奈
何廣成子曰而所欲問者物之質(問至道之精可謂質/也廣成子或云即老)
(子也空同當北斗下山也/爾雅云北戴斗極為空同)而所欲官者物之殘也(不任/其自)
(爾而欲官/之故殘也)自而治天下雲氣不待族而雨草木不待黄
而落日月之光益以荒矣而佞人之心翦翦者又奚足
以語至道黄帝退捐天下築特室席白茅閒居三月復
徃邀之廣成子南首而卧黄帝順下風膝行而進再拜
稽首而問曰聞吾子達於至道敢問治身奈何而可以
長久廣成子蹷然而起曰善哉問乎(人皆自修而不治/天下則天下治矣)
(故善之也○雲氣不待族而雨族聚也未聚/而雨言澤少草木不待黄而落言殺氣多也)來吾語女
至道至道之精窈窈冥冥至道之極昏昏黙黙(窈冥昏/黙皆了)
(無也夫莊老之所以屢稱無者何哉明生物者無物/而物自生耳自生耳非為生也又何有為於已生乎)無
視無聽抱神以静形将自正(忘視而自見忘聽而自聞/則神不擾而形不邪也)
必静必清無勞女形無搖女精乃可以長生(任其自動/故間静而)
(不夭/也)目無所見耳無所聞心無所知女神将守形形乃
長生(此皆率性而/動故長生也)慎女内(全其/真也)閉女外(守其/分也)多知為敗
(知無崖/故敗)我為女遂於大明之上矣至彼至陽之原也為
女入於窈冥之門矣至彼至陰之原也(夫極陰陽之原/乃遂於大明之)
(上入於窈/冥之門也)天地有官陰陽有藏(但當/任之)慎守女身物将自
壯我守其一以處其和故我修身千二百嵗矣吾形未
常衰(取於盡性命之極極長生之/致耳身不夭乃能及物也)黄帝再拜稽首曰廣
成子之謂天矣(天無/為也)廣成子曰來余語女彼其物無窮
而人皆以為終彼其物無測而人皆以為極(徒見其/一變也)得
吾道者上為皇而下為王(皇王之稱隨世之上下耳其/於得通變之道以應無窮一)
(也/)失吾道者上見光而下為土(失無窮之道則自信於/一變而不得均同上下)
(故俯仰/異心)今夫百昌皆生於土而反於土故余将去女(土/無)
(心者也生於無心故當反守無/心而獨徃也○百昌猶百物也)入無窮之門以逰無極
之野(與化/俱也)吾與日月參光吾與天地為常(都任/之也)當我緡
乎逺我昬乎(物之去來/皆不覺也)人其盡死而我獨存乎(以死生/為一體)
(則無徃/而非存)雲将東逰過扶搖之枝而適遭鴻䝉鴻䝉方将
拊脾雀躍而逰雲将見之倘然止贄然立曰叟何人邪
叟何為此鴻䝉拊脾雀躍不輟對雲将曰逰雲将曰朕
願有問也鴻䝉仰而視雲将曰吁雲将曰天氣不和地
氣鬱結六氣不調四時不節今我願合六氣之精以育
羣生為之奈何鴻䝉拊脾雀躍掉頭曰吾弗知吾弗知
雲将不得問又三年東逰過有宋之野而適遭鴻䝉雲
将大喜行趨而進曰天忘朕邪天忘朕邪再拜稽首願
聞於鴻䝉鴻䝉曰浮逰不知所求(而自得所求也○雲/将子匠反雲主帥也)
(扶搖神木/也生東海)猖狂不知所徃(而自得/所徃也)逰者鞅掌以觀無妄
(夫内足者舉目皆自正也○鞅/掌失容也今此言自得而正也)朕又何知(以斯而/已也)雲将
曰朕也自以為猖狂而民隨予所徃朕也不得已於民
今則民之放也(夫乘物非為迹而迹自彰猖狂非招民/而民自徃故為民所放效而不得已也)
願聞一言鴻䝉曰亂天下之經逆物之情𤣥天弗成(若/夫)
(順物性而不治則情不逆而/經不亂𤣥黙成而自然得也)解獸之羣而鳥皆夜鳴
(離其所/以静也)災及草木禍及止蟲(皆坐而/受害也)意治人之過也(夫/有)
(治之迹亂之/所由生也)雲将曰然則吾奈何鴻䝉曰意毒哉(言治/人之)
(過/深)僊僊乎歸矣(僊僊坐起之貌嫌不能/隤然通放故遣使歸)雲将曰吾遇天
難願聞一言鴻䝉曰意心養(心以用傷則養心/者其唯不用心乎)汝徒處
無為而物自化墮爾形體吐爾聰明倫與物忘(理與物/皆不以)
(存懷而闇付自然/則無為而自化矣)大同乎涬溟(與物無際○涬音/幸涬溟自然氣也)解心
釋神莫然無魂(坐亡/獨徃)萬物云云各復其根各復其根而
不知(不知而復/乃真復也)渾渾沌沌終身不離(渾沌無知而任其/自復乃能終身不)
(離其/本也)若彼知之乃是離之(知而復知/與復乖矣)無問其名無闚其
情物故自生(闚問則失/其自生也)雲将曰天降朕以徳示朕以黙
躬身求之乃今也得(知而不黙/常自失也)再拜稽首起辭而行世
俗之人皆喜人之同乎已而惡人之異於已也同於已
而欲之異於已而不欲者以出乎衆為心也(心欲出羣/為衆攜也)
夫以出乎衆為心者曷常出乎衆哉(衆皆以出為心故/所以為衆人也若)
(我亦欲出乎衆則與衆無異而不能相出矣夫衆皆以/相出為心而我獨無徃而不同乃大殊於衆而為衆主)
(也/)因衆以寧所聞不如衆技衆矣(吾一人之所聞不如/衆技多故因衆則寧)
(也若不因衆則衆之千萬皆我敵也○因衆以寧所聞/因衆人之所聞見委而任之則自寧安不如衆技衆矣)
(若役我之知達衆人衆人之技/多於我矣安得而不自困哉)而欲為人之國者此攬
乎三王之利而不見其患者也(夫欲為人之國者不因/衆之為而以已為之者)
(此為徒求三王主物之利而不見已為之患也然則三/王之所以利豈為之哉因天下之自為而任耳攬音覽)
此以人之國僥倖也㡬何僥倖而不喪人之國乎其存
人之國也無萬分之一而喪人之國也一不成而萬有
餘喪矣(與天下相因而成者也今以一已專制天下則/天下塞矣已豈通哉故一身不成而萬方有餘)
(喪/矣)悲夫有土者之不知也夫有土者有大物也有大物
者不可以物物(不能用物而為物用即是物耳豈能物/物哉不能物物則不足以有大物矣)
而不物故能物物(夫用物者不為物用也不為物用斯/不物矣用物不物故物天下之物使)
(各自/得也)明乎物物者之非物也豈獨治天下而已哉出入
六合逰乎九州(用天下之自為故/馳萬物而不窮)獨徃獨來是謂獨有
(人皆自異而已獨羣逰斯乃獨徃/獨來者也獨有斯獨可謂獨有矣)獨有之人是之謂至
貴(夫與衆𤣥同非求貴於衆而衆人不能不貴斯至貴/也若乃信其偏見而以獨異為心則雖同於一致故)
(是俗中之一物耳非獨有者也未能獨有而欲饕/竊軒冕冐取非分衆豈歸之也哉故非至貴也)大人
之教若形之於影聲之於響(百姓之心形聲也大人之/教影響也大人於天下何)
(心哉猶影響/之隨形聲耳)有問而應之盡其所懷(使物之所懷/各得自盡也)為天
下配(問者為主/應故為配)處乎無響(寂以/待物)行乎無方(隨物/轉化)挈汝適
復之撓撓(撓撓自動也提挈萬物使復歸自動之性即/無為之至也○挈苦結反廣雅云持也撓而)
(小/反)以逰無端(與化俱/故無端)出入無旁(𤣥同/無表)與日無始(與日新/俱故無)
(始/也)頌論形軀合乎大同(其形容與/天地無異)大同而無已(有已則/不能大)
(同/也)無已惡乎得有有(天下之難無者已也已既/無矣則羣有不足復有之)覩有者
昔之君子(能美其/名者耳)覩無者天地之友(覩無則任/其獨生也)賤而不
可不任者物也卑而不可不因者民也(因其性而任之/則治反其性而)
(凌之則亂夫民物之所以卑而賤者不能因任/故也是以任賤者貴因卑者尊此必然之符也)匿而不
可不為者事也(夫事藏於彼故匿也彼各自/為故不可不為但當因任耳)麤而不可
不陳者法也(法者妙事之迹也安可/以迹麤而不陳妙事哉)逺而不可不居者
義也(當乃居之/所以為逺)親而不可不廣者仁也(親則苦偏故/廣乃仁耳)節
而不可不積者禮也(夫禮節者患於係一故/物物體之則積而周矣)中而不可
不髙者徳也(事之下者雖中非徳○中/者順也順其性而髙也)一而不可不易
者道也(事之難者雖一非道况不/一哉○易以䜴反下注同)神而不可不為者天
也(執意不為雖神/非天况不神哉)故聖人觀於天而不助(順自為/而已)成於
徳而不累(自然與/髙會也)出於道而不謀(不謀而一/所以為易)會於仁而
不恃(恃則/不廣)薄於義而不積(率性居逺/非積也)應於禮而不諱(自/然)
(應禮非/由忌諱)接於事而不辭(事以理接能否自任/應動而動無所辭讓)齊於法而
不亂(御麤以妙/故不亂也)恃於民而不輕(恃其自為耳/不輕用也)因於物而
不去(因而就任之/不去其本也)物者莫足為也而不可不為(夫為者/豈以足)
(為故為哉自體此為故不得而止也○物/者莫足為也分外也而不可不為分内也)不明於天者
不純於徳(不明自然則有為/有為而徳不純也)不通於道者無自而可(不/能)
(虛已以待物/則事事失會)不明於道者悲夫何謂道有天道有人道
無為而尊者天道也(在上而任萬/物之自為也)有為而累者人道也
(以有為為累者不/能率其自然也)主者天道也(同乎天之任物/則自然居物上)臣者人
道也(各當/所任)天道之與人道也相去逺矣(君任無為而委/百官百官有所)
(司而君不與焉二者俱以不為而自得則君/道逸臣道勞勞逸之際不可同日而論之也)不可不察
也(不察則君臣/之位亂矣)
　
　
　
　
　
　
　
　
　莊子注巻四
欽定四庫全書
　莊子注巻五　　　　　　　晉　郭象　注
　　天地第十二
天地雖大其化均也(均於不為/而自化也)萬物雖多其治一也(一/以)
(自得/為治)人卒雖衆其主君也(天下異心無/心者主也)君原於德而成
於天(以德為原無物不得得者自/得故得而不謝所以成天)故曰𤣥古之君天下
無為也天德而已矣(任自然/之運動)以道觀言而天下之君正
(無為者自然/為君非邪也)以道觀分而君臣之義明(各當其分則無/為位上有為位)
(下/也)以道觀能而天下之官治(官各當其所/能則治矣)以道汎觀而
萬物之應備(無為也則天下各/以其無為應之)故通於天地者德也(萬/物)
(莫不皆得/則天地通)行於萬物者道也(道不塞其所由則/萬物自得其行矣)上治人
者事也(使人人自/得其事)能有所藝者技也(技者萬物/之末用也)技兼於
事事兼於義義兼於德德兼於道道兼於天(夫本末之/相兼猶手)
(臂之相包故一身和則百節/皆適天道順則本末俱暢)故曰古之畜天下者無欲
而天下足無為而萬物化淵靜而百姓定記曰通於一
而萬事畢無心得而鬼神服(一無為而羣理都舉記/書名也云老子所作)夫
子曰夫道載覆萬物者也洋洋乎大哉君子不可以不
刳心焉(有心則累其自然故當刳而去/之○夫子莊子也一云老子也)無為為之之謂
天(不為此為而此/為自為乃天道)無為言之之謂德(不為此言而此/言自言乃真德)愛
人利物之謂仁(此任其性/命之情也)不同同之之謂大(萬物萬形/各止其分)
(不引彼以同/我乃成大耳)行不崖異之謂寛(𤣥同彼我則萬/物自容故有餘)有萬不
同之謂富(我無不同故/能獨有斯萬)故執德之謂紀(德者人/之綱要)德成之
謂立(非德而成/者不謂立)循於道之謂備(夫道非/偏物也)不以物挫志之
謂完(内自/得也)君子明於此十者則韜乎其事心之大也(心/大)
(故事無/不容也)沛乎其為萬物逝也(德澤滂沛任萬/物之自徃也)若然者藏
金於山藏珠於淵(不貴難/得之物)不利貨財(乃能㤀我/况貨財乎)不近富
貴(自來寄耳心/常去之逺也)不樂夀不哀夭(所謂/縣解)不榮通不醜窮(㤀/夀)
(夭於胷中况/窮通之間哉)不拘一世之利以為己私分(皆委之/萬物也)不以
王天下為己處顯(忽然不覺/榮之在身)顯則明(不顯則/黙而已)萬物一府
死生同状(蛻然無/所在也)夫子曰夫道淵乎其居也漻乎其清
也金石不得無以鳴(聲由/寂彰)故金石有聲不考不鳴(因以/明體)
(道者物感/而後應也)萬物孰能定之(應感/無方)夫王德之人素逝而耻
通於事(任素而徃耳非/好通於事也)立之本原而知通於神(本立而/知不逆)
故其德廣(任素通神/而後彌廣)其心之出有物採之(物採之而後/出耳非先物)
(而唱/也)故形非道不生生非德不明存形窮生立德明道
非王德者邪蕩蕩乎忽然出勃然動而萬物從之乎此
謂王德之人(忽勃皆無心而應之貌動出無心故萬物/從之斯蕩矣故能存形窮生立德明道而)
(成王/德也)視乎㝠㝠聽乎無聲㝠㝠之中獨見曉焉無聲之
中獨聞和焉(若夫視聽而不寄之於/寂則有闇昧而不和也)故深之又深而能
物焉(窮其原而/後能物物)神之又神而能精焉(極至順而/後能盡妙)故其與
萬物接也至無而供其求(我⬤斯而都任/彼則彼求自供)時騁而要其
宿大小長短脩逺(皆恣而任之會/其所極而已)黄帝逰乎赤水之北
登乎崐崘之丘而南望還歸遺其𤣥珠(此寄明得真之/所由○赤水在)
(崑崙/山下)使知索之而不得(言用知不足以/得真○知音智)使離朱索之而
不得使喫詬索之而不得也(聦明喫詬失真愈/逺○喫詬多力也)乃使象
㒺象㒺得之黄帝曰異哉象㒺乃可以得之乎(明得真/者非用)
(心也象㒺/然即真也)堯之師曰許由許由之師曰齧缺齧缺之師
曰王倪王倪之師曰被衣堯問於許由曰齧缺可以配
天乎(謂為/天子)吾藉王倪以要之(欲因其師以/要而使之)許由曰殆哉
圾乎天下(圾危/也)齧缺之為人也聦明叡知給數以敏其
性過人(聦敏過人則使人/跂之屢傷於人也)而又乃以人受天(用知以求/復其自然)
彼審乎禁過而不知過之所由生(夫過生於聦明而又/役知以禁之其過彌)
(甚矣故曰無過在/去知不在於強禁)與之配天乎彼且乘人而無天(若與/之天)
(下彼且遂使後/世任知而失真)方且本身而異形(夫以萬物為本則羣/變可一而異形可同)
(斯迹也將遂使後世由/已以制物則萬物乖矣)方且尊知而火馳(賢者當位於/前則知見尊)
(於後奔競/而火馳也)方且為緒使(将興後世/事役之端)方且為物絯(將遂使/後世拘)
(牽而制物也/絯公才反)方且四顧而物應(將遂使後世指麾/以動物令應上務)方且
應衆宜(將遂使後世不能㤀/善而利仁以應宜也)方且與物化(將遂使後世/與物相逐而)
(不能自/得於内)而未始有恒(此皆盡當時之宜也然今日受其/得而明日承其弊矣故曰未始有)
(恒/)夫何足以配天乎雖然有族有祖(其事𩔖可/得而祖効)可以為
衆父而不可以為衆父父(衆父父者/所以迹也)治亂之率也(言非/但治)
(主乃為/亂率)北面之禍也(夫桀紂非能殺賢臣乃/賴聖知之迹以禍之)南面之賊
也(田恒非能弑君乃/資仁義以賊之)堯觀乎華華封人曰嘻聖人請祝
聖人使聖人夀堯曰辭使聖人富堯曰辭使聖人多男
子堯曰辭封人曰夀富多男子人之所欲也女獨不欲
何邪堯曰多男子則多懼富則多事夀則多辱是三者
非所以養德也故辭封人曰始也我以女為聖人邪今
然君子也天生萬民必授之職多男子而授之職則何
懼之有(物皆得所而志定也○華胡化反又/胡花反地名也封人守封疆人也)富而使人
分之則何事之有(寄之天下/故無事也)夫聖人鶉居(無意而期安/也○鶉音淳)
(鶉居謂無常處也又云/如鶉之居猶言野處)而鷇食(仰物而足○鷇口豆反/主哺鷇鷇食者言仰物)
(而足/也)鳥行而無彰(率性而動/非常迹也)天下有道則與物皆昌(猖/狂)
(妄行而自/蹈大方也)天下無道則脩德就間(雖湯武之事茍順天/應人未為不間也故)
(無為而無不為者非/不間也○間音閑)千嵗厭世去而上僊(夫至人極夀/命之長任窮)
(理之變其生也天行其死也/物化故云厭世而上僊也)乘彼白雲至于帝鄉(氣之/散無)
(不/之)三患莫至身常無殃則何辱之有封人去之堯隨之
曰請問封人曰退已堯治天下伯成子髙立為諸侯堯
授舜舜授禹伯成子髙辭為諸侯而耕禹徃見之則耕
在野禹趨就下風立而問焉曰昔堯治天下吾子立為
諸侯堯授舜舜授予而吾子辭為諸侯而耕敢問其故
何也子髙曰昔堯治天下不賞而民勸不罰而民畏今
子賞罰而民且不仁德自此衰刑自此立後世之亂自
此始矣夫子闔行邪無落吾事俋俋乎耕而不顧(夫禹/時三)
(聖相承治成德備功美漸去故史籍無所載仲尼不能/間是以雖有天下而不與焉斯乃有而無之也故考其)
(時而禹為最優計其人則雖三聖故一堯耳時無聖人/故天下之心俄然歸啓夫至公而居當者付天下於百)
(姓取與之非已故失之不求得之不辭忽然而徃侗然/而來是以受非毁於㢘節之士而名列於三王未足怪)
(也莊子因斯以明堯之弊弊起於堯而釁成於禹况後/世之無聖乎寄逺迹於子高使棄而不治將以絶聖人)
(而反一遺知而寧極耳其實則未聞也夫莊子之言不/可以一塗詰或以黄帝之迹禿堯舜之脛豈獨貴堯而)
(賤禹哉故當遺其所寄而録其絶聖棄知之意焉○伯/成子髙通變經云老子從此天地開闢以來吾身一千)
(三百變後世得道/伯成子高是也)泰初有無無有無名(無有故/無所名)一之所
起有一而未形(一者有之初至妙者也至妙故未有物/理之形耳夫一之所起起於至一非起)
(於無也然莊子之所以屢稱無於初者何故初者未生/而得生得生之難而猶上不資於無下不待於知⬤然)
(而自得此生矣又何營生/於已生以失其自生哉)物得以生謂之德(夫無不能/生物而云)
(物得以生乃所以明物生之/自得任其自得斯可謂德也)未形者有分且然無間謂
之命留動而生物物成生理謂之形形體保神各有儀
則謂之性(夫德形性命因變立/名其於自爾一也)性脩反德德至同於初
(恒以不為/而自得之)同乃虚虚乃大(不同於初而中道有為則具/懐中故為有物也有物而容)
(養之德/小矣)合喙鳴(無心於言而自言者合/於喙鳴○喙下豆反)喙鳴合與天地
為合(天地亦無/心而自動)其合緡緡若愚若昬(坐忘而自合耳非/昭察以合之○緡)
(武巾/反)是謂𤣥德同乎大順(德𤣥而所/順者大矣)夫子問於老⬤曰
有人治道若相放可不可然不然(若相放效强以不可/為可不然為然則矯)
(其性情也○/夫子仲尼也)辯者有言曰離堅白若懸㝢(言其高/顯易見)若是
則可謂聖人乎老⬤曰是胥易技係勞形怵心者也執
留之狗成思猨狙之便自山林來(言此皆失其常然也/⬤竹鼠也一云執留)
(之狗謂有能故被留係成愁思也猨音/𡊮狙七徐反便婢面反言便㨗見捕)丘予告若而所
不能聞與而所不能言凡有首有趾無心無耳者衆(首/趾)
(猶始終也無心/無耳言其自化)有形者與無形無状而皆存者盡無(言/有)
(形者善變不能與無形無状者並存也故善/治道者不以故自持也將順日新之化而已)其動止也
其死生也其廢起也此又非其所以也(此言動止死生/盛衰廢興未始)
(有常皆自然而然非其所/用而然故放之而自得也)有治在人(不在乎/主自用)㤀乎物㤀
乎天其名為㤀已(天物皆㤀非獨㤀/已復何所有哉)㤀已之人是之謂
入於天(人之所不能㤀者已也已獨㤀之又/奚識哉斯乃不識不知而㝠于自然)將閭葂見
季徹曰魯君謂葂也曰請受教辭不獲命既已告矣未
知中否請嘗薦之吾謂魯君曰必服恭儉拔出公忠之
屬而無阿私民孰敢不輯季徹局局然笑曰若夫子之
言於帝王之德猶螳螂之怒臂以當車軼則必不勝任
矣(必服恭儉非㤀儉而儉也拔出公忠非㤀忠而/忠也故雖無阿私而不足以勝矯詐之任也)且若
是則其自為處危其觀䑓(此皆自處高顯若/䑓觀之可覩也)多物將徃
(將使物不止於本性之/分而矯跂自多以附之)投迹者衆(亢足投迹不/安其本步也)將閭葂
覤覤然驚曰葂也汒若於夫子之所言矣雖然願先生
之言其風也季徹曰大聖之治天下也揺蕩民心使之
成教易俗舉滅其賊心而皆進其獨志若性之自為而民
不知其所由然(夫志各有趣不可相效也故因其自揺/而揺之則雖揺而非為也因其自蕩而)
(蕩之則雖蕩而非動也故其賊心自滅獨志自進教成/俗易悶然無迹履性自為而不知所由皆云我自然矣)
(舉皆/也)若然者豈兄堯舜之教民溟涬然弟之哉(溟涬甚/貴之謂)
(也不肯多譲堯舜/而推之為兄也)欲同乎德而心居矣(居者不逐於外/也心不居則德)
(不同/也)子貢南逰於楚反於晋過漢陰見一丈人方將為
圃畦鑿隧而入井抱甕而出灌搰搰然用力甚多而見
功寡子貢曰有械於此一日浸百畦用力甚寡而見功
多夫子不欲乎為圃者卬而視之曰奈何曰鑿木為機
後重前輕挈水若抽數如泆湯其名為橰為圃者忿然
作色而笑曰吾聞之吾師有機械者必有機事有機事
者必有機心機心存於胷中則純白不備純白不備則
神生不定神生不定者道之所不載也吾非不知羞而
不為也(夫用時之所用者乃純備也斯人欲脩純備而/抱一守古失其旨也○橰本又作橋或作臯同)
(音羔桔橰也吾/師謂老子也)子貢瞞然慙俯而不對有間為圃者曰
子奚為者邪曰孔丘之徒也為圃者曰子非夫博學以
擬聖於于以蓋衆獨弦哀歌以賣名聲於天下者乎汝
方將㤀汝神氣墮汝形骸而庶幾乎(不㤀不墮則無庶/幾之道○於于並)
(如字本或作於吁音同夸/誕貌一云行仁恩之貌)而身之不能治而何暇治天
下乎子徃矣無乏吾事子貢卑陬失色頊頊然不自得
行三十里而後愈其弟子曰向之人何為者邪夫子何
故見之變容失色終日不自反邪曰始吾以為天下一
人耳(謂孔/子也)不知復有夫人也吾聞之夫子事求可功求
成用力少見功多者聖人之道(聖人之道即用/百姓之心耳)今徒不
然執道者德全德全者形全形全者神全神全者聖人
之道也託生與民並行而不知其所之茫乎淳備哉功
利機巧必亡夫人之心(此乃聖王之道非夫人也子貢/閒其假脩之説而服之未知純)
(白者之同/乎世也)若夫人者非其志不之非其心不為雖以天
下譽之得其所謂謷然不顧以天下非之失其所謂儻
然不受天下之非譽無益損焉是謂全德之人哉我之
謂風波之民(此宋榮子之徒未足以為全德子貢之迷/沒於此人即若列子之心醉於季咸也○)
(謷五/羔反)反於魯以告孔子孔子曰彼假脩渾沌氏之術者
也(以其背今向古羞為世/事故知其非真渾沌也)識其一不知其二(徒識修古/抱灌之朴)
(而不知因時/任物之易也)治其内而不治其外(夫真渾沌都不治也/豈以外物為異而偏)
(有所/治哉)夫明白入素無為復朴體性抱神以逰世俗之間
者汝將固驚耶(此真渾沌也故與世同波而不自失則/雖逰於世俗而冺然無迹豈必使汝驚)
(哉/)且渾沌氏之術予與汝何足以識之哉(在彼為彼在/此為此渾沌)
(𤣥同孰識之哉所/識者常識其迹耳)諄芒將東之大壑適遇苑風於東海
之濵苑風曰子將奚之曰將之大壑曰奚為焉曰夫大
壑之為物也注焉而不滿酌焉而不竭吾將逰焉苑風
曰夫子無意於横目之民乎願聞聖治諄芒曰聖治乎
官施而不失其宜拔舉而不失其能畢見其情事而行
其所為(皆因而/任之)行言自為而天下化(使物為之/則不化也)手撓顧
指四方之民莫不俱至此之謂聖治(言其指麾顧眄而/民各至其性也任)
(其自/為故)願聞德人曰德人者居無思行無慮(率自/然耳)不藏是
非美惡(無是非於胷中/而任之天下)四海之内共利之之謂恱共給
之之為安(無自私/之懐也)怊乎若嬰兒之失其母也儻乎若行
而失其道也財用有餘而不知其所自來飲食取足而
不知其所從此謂德人之容(德者神人迹/也故曰容)願聞神人(願/聞)
(所以/迹也)曰上神乘光與形滅亡(乘光者/乃無光)此謂照曠(無我而/任物空)
(虚無所懐者/非闇塞也)致命盡情天地樂而萬事銷亡(情盡命至/天地樂矣)
(事不妨樂/斯無事矣)萬物復情此之謂混冥(情復而混/冥無迹也)門無鬼與
赤張滿稽觀於武王之師赤張滿稽曰不及有虞氏乎
故離此患也門無鬼曰天下均治而有虞氏治之邪其
亂而後治之與(言二聖俱以亂故治之則揖讓之與用/師直是時異耳未有勝負於其間也)
赤張滿稽曰天下均治之為願而何計以有虞氏為(均/治)
(則願各足矣復何為計有虞氏之德/而推以為君哉許無鬼之言是也)有虞氏之藥瘍也
(天下皆患創亂故求虞氏之藥○瘍音/羊頭創也言創以喻亂求虞氏藥治之)秃而施髢病而
求醫孝子操藥以修慈父其色燋然聖人羞之(明治天/下者故)
(以為榮○秃吐/木反髢大細反)至德之世不尚賢(賢當其位/非尚之也)不使能(能/者)
(自為非/使之也)上如標校(出物上而不自高也○標方小反言/樹標之枝無心在上也校胡孝反一)
(本作/枝)民如野鹿(放而自得也者三章不尚賢使民/不爭不貴難得之貨使民不為盗)端正
而不知以為義相愛而不知以為仁實而不知以為忠
當而不知以為信(率性自然/非由知也)蠢動而相使不以為賜(用/其)
(自動故動/而不謝)是故行而無迹(工能任其自/行故無迹也)事而無𫝊(各止/其分)
(故不傳教/於彼也)孝子不䛕其親忠臣不謟其君臣子之盛也
親之所言而然所行而善則世俗謂之不肖子君之所
言而然所行而善則世俗謂之不肖臣而未知此其必
然邪(此直違俗而從君親故俗謂/不肖耳未知至當正在何許)世俗之所謂然而然
之所謂善而善之則不謂之道䛕之人也然則俗故嚴
於親而尊於君邪(言俗不為尊嚴於君親而從俗俗不/謂之謟䛕尊嚴不足以服物則服物)
(者更在於從俗是以聖人未嘗獨異於世必與時/消息故在皇為皇在王為王豈有背俗而用我哉)謂已
道人則勃然作色謂已䛕人則怫然作色(世俗遂以多/同為正故謂)
(之道䛕則/作色不受)而終身道人也終身䛕人也(亦不問道理/期於相善耳)合
譬飾辭聚衆也是終始本末不相坐(夫合譬飾辭應受/道䛕之罪而世復)
(以此得人以此聚衆亦為/從俗者恒不見罪坐也)垂衣裳設采色動容貌以媚
一世而不自謂道䛕與夫人之為徒通是非而不自謂
衆人愚之至也(世皆至愚乃/更不可不從)知其愚者非大愚也知其
惑者非大惑也大惑者終身不解大愚者終身不靈(夫/聖)
(人道同而帝王殊迹者誠世/俗之惑不可解故隨而任之)三人行而一人惑所適者
猶可致也惑者少也二人惑則勞而不至惑者勝也而
今也以天下惑予雖有祈嚮不可得也不亦悲乎(天下/都惑)
(雖我有求嚮至道之情而終不/可得故堯舜湯武隨時而已)大聲不入於里耳(非委/巷之)
(所尚也○大聲謂/咸池六英之樂也)折楊皇荂則嗑然而笑(俗人得嘖曲/則同聲動笑)
(也○荂况花反折楊/皇華皆古歌曲也)是故高言不止於衆人之心(不以/存懐)
至言不出俗言勝也(此天下所以未曽/用聖而常自用也)以二⬤鍾惑而
所適不得矣(各自信據故不知所之○以二⬤鍾⬤應/作垂鍾應作踵言埀脚空中必不得有所)
(適/也)而今也以天下惑予雖有祈嚮其庸可得邪知其不
可得也而强之又一惑也故莫若釋之而不推(即而/同之)不
推誰其比憂(趣令得當時之適不强推之令/解也則相與無憂於一世矣)厲之人夜
半生子遽取火而視之汲汲然唯恐其似已也(厲惡人/也言天)
(下皆不願為惡及其為惡或迫於苛役或迷而失性耳/然迷者自思復而厲者自思善故我無為而天下自化)
百年之木破為犧樽青黄而文之其斷在溝中比犧樽
於溝中之斷則美惡有間矣其於失性一也跖與曽史
行義有間矣然其失性均也且夫失性有五一曰五色
亂目使目不明二曰五聲亂耳使耳不聦三曰五⬤薫
鼻困惾中顙四曰五味濁口使口厲爽五曰趣舍滑心
使性飛揚此五者皆生之害也而楊墨乃始離跂自以
為得非吾所謂得也夫得者困可以為得乎則鳩鴞之
在於籠也亦可以為得矣且夫趣舍聲色以柴其内皮
弁鷸冠搢笏紳脩以約其外内支盈於柴柵外重纆繳
睆睆然在纆繳之中而自以為得則是罪人交臂歴指
而虎豹在於嚢檻亦可以為得矣(○惾子公反困惾猶/刻賊不通也鷸尹必)
(反烏名也一名翠似燕紺色/出欝林取其羽毛以飾冠)
　　天道第十三
天道運而無所積故萬物成帝道運而無所積故天下
歸聖道運而無所積故海内服(此三者皆恣物之性而/無所牽滯也○積謂滯)
(積不/通)明於天通於聖六通四辟於帝王之德者其自為
也昧然無不静者矣(任其自為故雖六通四辟而無傷/於靜也○六通謂六氣隂陽風雨)
(晦明四辟毘赤/反謂四方開也)聖人之静也非曰靜也善故靜也(善之/乃靜)
(則有時/而動也)萬物無足以鐃心者故靜也(斯乃自得也○鐃/乃孝反又女交反)
水靜則明燭鬚眉平中准大匠取法焉水靜猶明而况
精神聖人之心靜乎天地之鍳也萬物之鏡也(夫有其/具而任)
(其自為故所/照無不洞明)夫虚靜恬淡寂漠無為者天地之平而道
德之至(凡不平不至/者生於有為)故帝王聖人休焉(未嘗/動也)休則虚虚
則實實者倫矣(倫理/也)虚則靜靜則動動則得矣(不失其/所以動)
靜則無為無為也則任事者責矣(夫無為也則羣才萬/品各任其事而自當)
(其責矣故曰巍巍乎舜禹之/有天下而不與焉此之謂也)無為則俞俞俞俞者憂患
不能處年夀長矣(俞俞然從容/自得之貌)夫虚靜恬淡寂漠無為
者萬物之本也(尋其本皆在/不為中來)明此以南鄉堯之為君也
明此以北面舜之為臣也以此處上帝王天子之德也
以此處下𤣥聖素王之道也(此皆無為之至也有其道/為天下所歸而無其爵者)
(所謂素王自貴/也○鄉許亮反)以此退居而間游江海山林之士服以
此進為而撫世則功大名顯而天下一也(此又其次也/故退則巢許)
(之流進則伊望之倫也夫無為之體大矣天下何所不/為哉故主上不為冢宰之任則冢宰靜而司尹矣冡宰)
(不為百官之所執則百官靜而御事矣百官不為萬民/之所務則萬民靜而安其業矣萬民不易彼我之所能)
(則天下之彼我靜而自得矣故自天子以下至於庶人/下及昆蟲孰能有為而成哉是故彌無為而彌尊也○)
(間音/閑)靜而聖動而王(時行則行/時止則止)無為也而尊(自然為物/所尊奉)
樸素而天下莫能與之争美(夫美配天者/唯樸素也)夫明白於天
地之德者此之謂大本大宗與天和者也(天地以無為/為德故明其)
(宗本則與天/地無逆也)所以均調天下與人和者也(夫順天所以/應人也故天)
(和至而人/和盡也)與人和者謂之人樂與天和者謂之天樂(天/樂)
(適則人樂足矣/○樂音洛下同)莊子曰吾師乎吾師乎□萬物而不
為戾(變而相雜故曰□自□耳非/吾師之暴戾○□子兮反)澤及萬世而不為仁
(仁者兼愛之名耳/無愛故無所稱仁)長於上古而不為夀(夀者期之逺耳/無期故無所稱)
(夀○長/丁文反)覆載天地刻彫衆形而不為巧(巧者為之妙耳/皆自爾故無所)
(稱/巧)此之謂天樂(㤀樂而/榮足)故曰知天樂者其生也天行其
死也物化靜而與隂同德動而與陽同波故知天樂者
無天怨無人非無物累無鬼責故曰其動也天其靜也
地(動靜雖殊/無心一也)一心定而王天下其鬼不祟其魂不疲(常/無)
(心故王天下而不疲病○王徃/况反下王天同祟雖遂反禍也)一心定而萬物服言以
虚靜推於天地通於萬物此之謂天樂(我心常靜則萬/物之心通矣通)
(則服不/通則叛)天樂者聖人之心以畜天下也(聖人之心所以/畜天下者奚為)
(哉天樂/而已)夫帝王之德以天地為宗以道德為主以無為
為常無為也則用天下而有餘(有餘者閒/暇之謂也)有為也則為
天下用而不足(不足者汲汲然欲為物用也欲為物用/故可得而臣也及其為臣亦有餘也)
故古之人貴夫無為也上無為也下亦無為也是下與
上同德下與上同德則不臣下有為也上亦有為也是
上與下同道上與下同道則不主(夫工人無為於刻木/而有為於用斧主上)
(無為於親事而有為於用臣臣能親事主能用臣斧能/刻木而工能用斧各當其能則天理自然非有為也若)
(乃主代臣事則非王矣臣秉主用則非臣矣/故各司其任則上下咸得而無為之理至矣)上必無為
而用天下下必有為為天下用此不易之道也(無為之/言不可)
(不察也夫用天下者亦有用之為耳然自得此為率性/而動故謂之無為也今之為天下用者亦自得耳但居)
(下者親事故雖舜禹為臣猶稱有為故對上下則君靜/而臣動比古今則堯舜無為而湯武有事然各用其性)
(而天機𤣥發則古今/上下無為誰有為也)故古之王天下者知雖落天地不
自慮也辯雖彫萬物不自説也能雖窮海内不自為也
(夫在上者患於不能無為而代人臣之所司使咎繇不/得行其明斷后稷不得施其播殖則羣才失其任而主)
(上困於役矣故冕旒垂目而付之天下天下皆得其自/為斯乃無為而無不為者也故上下皆無為矣但上之)
(無為則用下下之/無為則自用也)天不産而萬物化地不長而萬物育
(所謂/自爾)帝王無為而天下功(功自/彼成)故曰莫神於天莫富於
地莫大於帝王故曰帝王之德配天地(同乎天地/之無為也)此乘
天地馳萬物而用人羣之道也本在於上末在於下要
在於主詳在於臣三軍五兵之運德之末也賞罰利害
五刑之辟教之末也禮法度數刑名比詳治之末也鐘
皷之音羽旄之容樂之末也哭泣衰絰隆殺之服哀之
末也此五末者須精神之運心術之動然後從之者也
(夫精神心術者五未之本也任自然/運動則五事之末不振而自舉也)末學者古人有之
而非所以先也(所以先/者本也)君先而臣從父先而子從兄先
而弟從長先而少從男先而女從夫先而婦從夫尊卑
先後天地之行也故聖人取象焉(言此先後雖是人事/然皆在至理中來非)
(聖人之/所作也)天尊地卑神明之位也春夏先秋冬後四時之
序也萬物化作萌區有狀盛衰之殺變化之流也夫天
地至神而有尊卑先後之序而况人道乎(明夫尊卑先/後之序固有)
(物之所不/能無也)宗廟尚親朝廷尚尊郷黨尚齒行事尚賢大
道之序也(言非但人/倫所尚也)語道而非其序者非其道也語道
而非其道者安取道(所以取道/為有序也)是故古之明大道者先
明天而道德次之(天者自然也自然既/明則物得其道也)道德已明而仁
義次之(物得其道而/和理自適也)仁義已明而分守次之(理適而不/失其分也)
分守已明而形名次之(得分而物物之/名各當其形也)形名已明而因
任次之(無所/復改)因任已明而原省次之(物各自任則罪責/除也○原省所景)
(反原除/省廢也)原省已明而是非次之(各以得性為/是失性為非)是非已明
而賞罰次之(賞罰者失得之報也夫至治/之道本在於天而末極於斯)賞罰已明而
愚知處宜貴賤履位(言各當/其才也)仁賢不肖襲情(各自行其/所能之情)
必分其能(無相/易業)必由其名(名當其實故由/名而實不濫也)以此事上以
此畜下以此治物以此脩身知謀不用必歸其天此之
謂太平治之至也故書曰有形有名形名者古人有之
而非所以先也古之語大道者五變而形名可舉九變
而賞罰可言也(自然/之序)驟而語形名不知其本也驟而語
賞罰不知其始也倒道而言迕道而説者人之所治也
安能治人(治人者必順序/○迕音悟横也)驟而語形名賞罰此有知治
之具非知治之道(治道先明天不為棄賞罰也/但當不失其先後之序耳)可用於
天下不足以用天下此之謂辯士一曲之人也(夫用天/下者必)
(大通順/序之道)禮法數度刑名比詳古人有之此下之所以事
上非上之所以畜下也(寄此事於羣才/斯乃畜下也)昔者舜問於堯
曰天王之用心何如堯曰吾不敖無告(無告者所謂頑/民也○敖五報)
(反/)不廢窮民(恒加/恩也)苦死者嘉孺子而哀婦人此吾所以
用心已舜曰美則美矣而未大也堯曰然則何如舜曰
天德而出寕(與天合德則/雖出而靜)日月照而四時行若晝夜之
有經雲行而雨施矣(此皆不為而自然/也○施始跂反)堯曰膠膠擾擾
乎(自嫌/有事)子天之合也我人之合也夫天地者古之所大
也而黄帝堯舜之所共美也故古之王天下者奚為哉
天地而已矣孔子西藏書於周室子路謀曰由聞周之
徴藏史有老⬤者免而歸居夫子欲藏書則試徃因焉
孔子曰善徃見老⬤而老⬤不許於是繙十二經以説
老⬤中其説曰大謾願聞其要孔子曰要在仁義老⬤
曰請問仁義人之性邪孔子曰然君子不仁則不成不
義則不生仁義真人之性也又將奚為矣老⬤曰請問
何謂仁義孔子曰中心物愷兼愛無私此仁義之情也
(此常人之所謂仁義者也故寄孔老以正之○藏書藏/其所著書也徴藏才浪反徴藏藏名也一云徴典也史)
(藏府之史老⬤吐甘反或云老⬤是孔子時老子號也/免而歸言老子見周之末不復可匡所以辭去也繙音)
(煩煩寃也十二經説者云詩書禮樂易春秋六經又加/六緯合為十二經也一說云易上下經并十翼為十二)
(乂一云春秋十二公經也物/本亦作勿愷開待反樂也)老⬤曰意幾乎後言夫兼
愛不亦迂乎(夫至仁者無愛而直前也○意於其反不/平聲也下同幾音机本作頎云頎長也後)
(言長也/迂音于)無私焉乃私也(世所謂無私者釋已而愛人夫/愛人者欲人之愛已此乃甚私)
(非㤀私/而公也)夫子若欲使天下無失其牧乎則天地固有常
矣日月固有明矣星辰固有列矣禽獸固有羣矣樹木
固有立矣(皆已自足/○牧養也)夫子亦放德而行循道而趨已至
矣(不待兼愛也/○放方徃反)又何偈偈乎掲仁義若撃鼔而求亡子
焉(無由得之○/偈偈居謁反)意夫子亂人之性也(事至而愛當義而/止斯㤀仁義者也)
(常念之則/亂真矣)士成綺見老子而問曰吾聞夫子聖人也吾
固不辭逺道而來願見百舍重趼而不敢息今吾觀子
非聖人也鼠壌有餘蔬(言其不惜物也○士成綺人姓/名也百舍百日止宿也重直龍)
(反趼古顯反胝也許慎云足指約中斷傷為趼蔬讀曰/糈糈粒也鼠壌内有遺餘之粒⬤惡過甚也一云如鼠)
(之推壌餘/益蔬外也)而棄妹不仁也(無近恩故曰棄○棄妹一本/作妹之者不仁釋名云妹未)
(也謂未學之徒須慈誘之/乃見棄薄不仁之甚也)生熟不盡於前(至足故恒有/餘○生熟生)
(膾也一云生/熟謂好惡也)而積歛無崖(萬物歸懐來者受之不小立/界畔也○積子亦反斂力檢)
(反/)老子漠然不應(不以其/言槩意)士成綺明日復見曰昔者吾
有刺於子今吾心正郤矣何故也(自怪刺譏之心所以/壊也○郤去逆反或)
(云息/也)老子曰夫巧知神聖之人吾自以為脱焉(脱過/去也)昔
者子呼我牛也而謂之牛呼我馬也而謂之馬(隨物/所名)茍
有其實人與之名而弗受(有實故不以/毁譽經心也)再受其殃(一毁/一譽)
(若受之於心則名實俱/累斯所以再受其殃也)吾服也恒服(服者容行之謂也/不以毁譽自殃故)
(能不變/其容)吾非以服有服(有為為之則/不能恒服)士成綺鴈行避影
履行遂進而問脩身若何老子曰而容崖然(進趨不/安之貌)而
目衝然(衝出/之貌)而顙頯然(髙露發美之貌○頯/去軌反本又作顯)而口闞然
(虓豁之貌○闞許/覧反虓火交反)而状義然(踶⬤自/持之貌)似繫馬而止也(志/在)
(奔/馳)動而持(不能自/舒放也)發也機(趣舍/速也)察而審(明是/非也)知巧而覩
於泰(泰者多於本性之謂也/巧於見泰則拙於抱朴)凡以為不信(凡此十事以/為不信性命)
(而蕩夫毁譽皆/非脩身之道也)邉竟有人焉其名為竊(亦知汝所行非/正人也○邉竟)
(音境有人焉其名為竊邊陲之人不聞知禮樂之正/縱有言語偶㑹墳典皆是⬤盗所得其道何足語哉)老
子曰夫道於大不終於小不遺故萬物備廣廣乎其無
不容也淵乎其不可測也形德仁義神之末也非至人
孰能定之夫至人有世不亦大乎而不足以為之累(用/世)
(故不患/其大也)天下奮棅而不與之偕(靜而順之○棅/音柄威權也)審乎無
假而不與利遷(任真而/直徃也)極物之真能守其本故外天地
遺萬物而神未嘗有所困也通乎道合乎德退仁義(進/道)
(德/也)賔禮樂(以情性/為主也)至人之心有所定矣(定於無/為也)世之所
貴道者書也書不過語語有貴也語之所貴者意也意
有所隨意之所隨者不可以言傳也而世因貴言傳書
世雖貴之哉猶不足貴也為其貴非其貴也(其貴恒在/意言之表)
故視而可見者形與色也聽而可聞者名與聲也悲夫
世人以形色名聲為足以得彼之情夫形色名聲果不
足以得彼之情(得彼情惟㤀/言遺書者耳)則知者不言言者不知而
世豈識之哉(此絶學去/尚之意也)桓公讀書於堂上輪扁斵輪於
堂下釋椎鑿而上問桓公曰敢問公之所讀為何言邪
公曰聖人之言也曰聖人在乎公曰已死矣曰然則君
之所讀者古人之糟粕已夫桓公曰寡人讀書輪人安
得議乎有説則可無説則死輪扁曰臣也以臣之事觀
之斵輪徐則甘而不固疾則苦而不入不徐不疾得之
於手而應於心口不能言有數存焉於其間臣不能以
喻臣之子臣之子亦不能受之於臣是以行年七十而
老斵輪(此言物各有性/教學之無益也)古之人與其不可傳也死矣然
則君之所讀者古人之糟粕已夫(當古之事已滅於古/矣雖或傳之豈能使)
(古在今哉古不在今今事已變故/絶學任性與時變化而後至焉)
　　天運第十四
天其運乎(不運而/自行也)地其處乎(不處而/自止也)日月其爭於所乎
(不爭所而/自代謝也)孰主張是孰維綱是(皆自/爾)孰居無事推而行
是(無則無所能推有則各自有事然則/無事而推行是者誰乎哉各自行耳)意者其有機緘
而不得已邪意者其運轉而不能自止邪(自爾故不/可知也)雲
者為雨乎雨者為雲乎(二者俱不能相為各/自爾也○為于偽反)孰隆施是
孰居無事滛樂而勸是風起北方一西一東有上彷徨
孰嘘吸是孰居無事而披拂是敢問何故(設問所以自/爾之故○施)
(音弛樂音洛勸本作倦云讀曰隨言誰無所作主隨天/徃來運轉無已也上時掌反彷薄皇反徨音皇本作旁)
(皇飈/風也)巫咸祒曰來吾語女天有六極五常(夫物事之近/或知其故然)
(尋其原以至乎極則無故而自爾也自爾則無所待問/其故也但當順之○祒音條巫咸殷相也祒竒名也六)
(極四方/上下也)帝王順之則治逆之則凶(夫假學可變而/天性不可逆也)九洛
之事治成德備監照下土天下戴之此謂上皇(順其自/爾故也)
商大宰蕩問仁於莊子莊子曰虎狼仁也曰何謂也莊
子曰父子相親何為不仁曰請問至仁莊子曰至仁無
親(無親者非薄惡之謂也夫人之一體非有親也而首/自在上足自處下府藏居内皮毛在外外内上下尊)
(卑貴賤於其體中各任其極而未有親愛於其間也然/至仁足矣故五親六族賢愚逺近不失分於天下者理)
(自然也又奚/取於有親哉)大宰曰蕩聞之無親則不愛不愛則不孝
謂至仁不孝可乎莊子曰不然夫至仁尚矣孝固不足
以言之(必言之於忘仁忘/孝之地然後至矣)此非過孝之言也不及孝之
言也(凡名生於不及者故過仁孝之/名而涉乎無名之境然後至焉)夫南行者至於郢
北面而不見㝠山是何也則去之逺也(㝠山在乎北極/而南行以觀之)
(至仁在乎無親而仁愛以言之故郢雖見而愈逺㝠山/仁孝雖彰而愈非至理也○郢楚都也在江陵㝠山北)
(海山/名)故曰以敬孝易以愛孝難以愛孝易而忘親難㤀
親易使親忘我難使親忘我易兼忘天下難兼忘天下
易使天下兼忘我難(夫至仁者百節皆適則終日不自/識也聖人在上非有為也⬤之使)
(各自得而已耳自得其為則衆務自適羣生自足天下/安得不各自忘我哉各自忘矣主其安在乎斯所謂兼)
(忘/也)夫德遺堯舜而不為也(遺堯舜然後堯舜之德全耳/若係之在心則非自得也)
利澤施於萬世天下莫知也(泯然/常適)豈直太息而言仁孝
乎哉(失於江湖/乃思濡沫)夫孝悌仁義忠信貞廉此皆自勉以役
其德者也不足多也故曰至貴國爵并焉(并者除棄之/謂也夫貴在)
(於身身猶忘之况國爵乎斯貴/之至也○并必領反棄除也)至富國財并焉(至富者/自足而)
(已故除天/下之財也)至願名譽并焉(所至願者適也得適/而仁孝之名都去矣)是以道
不渝(去華取/實故也)北門成問於黄帝曰帝張咸池之樂於洞
庭之野吾始聞之懼復聞之怠卒聞之而惑蕩蕩黙黙
乃不自得(不自得坐/㤀之謂也)帝曰女殆其然哉吾奏之以人徴
之以天行之以禮義建之以太清(由此觀之知夫至樂/者非聲音之謂也必)
(先順乎天應乎人得於心而適於性然後發之以聲/奏之以曲耳故咸池之樂必待黄帝之化而後成焉)夫
至樂者先應之以人事順之以天理行之以五德應之
以自然然後調理四時太和萬物四時迭起萬物循生
一盛一衰文武倫經一清一濁隂陽調和流光其聲(自/然)
(律吕以滿天地之間但/當順而不奪則至樂全)蟄蟲始作吾驚之以雷霆(因其/自作)
(而用其所以動○蟄/音執爾雅云靜也)其卒無尾其始無首(運轉/無極)一死一
生一僨一起所常無窮(以變化為常則/所常者無窮也)而一不可待女
故懼也(初聞無窮之變不能待/之以一故懼然悚聽)吾又奏之以隂陽之和
燭之以日月之明(所謂用/天之道)其聲能短能長能柔能剛變
化齊一不主故常(齊一於變化/故不主故常)在谷滿谷在阬滿阬(至/樂)
(之道無不周也○阬/苦庚反爾雅云虚也)塗卻守神(塞其/兊也)以物為量(大制/不割)其
聲揮綽(所謂/闡諧)其名高明(名當其實/則高明也)是故鬼神守其幽(不/離)
(其/所)日月星辰行其紀(不失/其度)吾止之於有窮(常在極/上住也)流之
於無止(隨變而/徃也)子欲慮之而不能知也望之而不能見
也逐之而不能及也(故闇然恣/使化去)儻然立於四虚之道(𢎞/敞)
(無偏/之謂)倚於槁梧而吟(無所復/為也)目知窮乎所欲見力屈乎
所欲逐吾既不及已夫(言物之知力/各有所齊限)形充空虚乃至委
蛇女委蛇故怠(夫形充空虚無身也故能委蛇/委蛇任性而悚懼之情怠也)吾又奏
之以無怠之聲(意既怠矣乃復/無怠此其至也)調之以自然之命(命之/所有)
(者非為也/皆自然耳)故若混逐叢生(混然無係/隨叢而生)林樂而無形(至樂/者適)
(而已適在體/中故無别形)布揮而不曵(自布/耳)幽昏而無聲(所謂/至樂)動於
無方(夫動者豈有/方而後動哉)居於窈㝠(所謂/寜極)或謂之死或謂之生
或謂之實或謂之榮行流散徙不主常聲(隨物/變也)世疑之
稽於聖人(明聖人應/非世唱也)聖也者逹於情而遂於命也(故有/情有)
(命者莫/不資焉)天機不張而五官皆備此之謂天樂(忘樂而樂/足非張而)
(後/備)無言而心説(心說在適不在/言也○説音恱)故有焱氏為之頌曰聽
之不聞其聲視之不見其形充滿天地包裹六極女欲
聽之而無接焉而故惑也(此乃無樂之樂樂之/至也○焱必遥反)樂也者
始於懼懼故祟(懼然悚聽故是祟耳未/太和也○祟雖遂反)吾又次之以怠
怠故遁(迹稍/㓕也)卒之於惑惑故愚愚故道道可載而與之
俱也(以無知為愚愚乃至也重意記中庸鬼神視之而/弗見聽之而弗聞大學心不在焉視而不見聽而)
(不聞莊天運篇聽之不/聞其聲視之不見其形)孔子西遊於衛顔淵問師金曰
以夫子之行為奚如師金曰惜乎而夫子其窮哉顔淵
曰何也師金曰夫芻狗之未陳也盛以篋衍巾以文繡
尸祝齋戒以將之及其已陳也行者踐其首脊蘓者取
而爨之而已將復取而盛以箧⬤巾以文繡遊居寢卧
其下彼不得夢必且數眜焉(廢棄之物於時無用則更/致他妖也○蘓草也取草)
(者得以炊也案方言云江淮南楚之間/謂之蘓眯音米物入眼為病也厭也)今而夫子亦取
先王已陳芻狗取弟子逰居寝卧其下故伐樹於宋削
迹於衛窮於商周是非其夢邪圍於陳蔡之間七日不
火食死生相與鄰是非其眯耶(此皆絶聖棄知之意耳/無所稍嫌也夫先王典)
(禮所以適時用也時過而不棄/即為民妖所以興矯效之端也)夫水行莫如用舟而陸
行莫如用車以舟之可行於水也而求推之於陸則没
世不行尋常古今非水陸與周魯非舟車與今蘄行周
於魯是猶推舟於陸也勞而無功身必有殃彼未知夫
無方之傳應物而不窮者也(時移世異禮亦宜變故因/物而無所係焉斯不勞而)
(有功/也)且子獨不見夫桔橰者乎引之則俯舍之則仰彼
人之所引非引人也故俯仰而不得罪於人故夫三皇
五帝之禮義法度不矜於同而矜於治(期於合時宜應/治體而已○桔)
(音結橰/音羔)故譬三皇五帝之禮義法度其猶柤棃橘柚邪
其味相反而皆可於口故禮義法度者應時而變者也
(彼以為美而此或以為惡故當應/時而變然後皆適也○柤側加反)今取猨狙而衣以周
公之服彼必齕齧挽裂盡去而後慊觀古今之異猶猨
狙之異乎周公也故西施病心而矉其里其里之醜人
見而美之歸亦捧心而矉其里其里之富人見之堅閉
門而不出貧人見之挈妻子而去之走彼知美矉而不
知矉之所以美(况夫禮義當其時而用之則西/施也時過而不棄則醜人也)惜乎而
夫子其窮哉孔子行年五十有一而不聞道乃南之沛
見老⬤老⬤曰子來乎吾聞子北方之賢者也子亦得
道乎孔子曰未得也老子曰子惡乎求之哉曰吾求之
於度數五年而未得也老子曰子又惡乎求之哉曰吾
求之於隂陽十有二年而未得(此皆寄孔老以明絶學/之義也○沛音貝老子)
(陳國相人相今屬/苦縣與沛相近)老子曰然使道而可獻則人莫不獻
之於其君使道而可進則人莫不進之於其親使道而
可以告人則人莫不告其兄弟使道而可以與人則人
莫不與其子孫然而不可者無他也中無主而不止(心/中)
(無受道之質則雖/聞道而過去也)外無正而不行(中無主則外物亦無/正己者也故未嘗通)
(也/)由中出者不受於外聖人不出(由中出者聖人之道/也外有能受之者乃)
(出/耳)由外入者無主於中聖人不隱(由外入者假學以成/性者也雖由假學成)
(然要當内有其質若無主/於中則無以藏聖道也)名公器也(夫名者天下/之所共用)不可
多取(矯節過實多取者也/多取而天下亂也)仁義先王之蘧廬也(猶傳/舍也)止
可以一宿而不可乆處覯而多責(夫仁義者人之性也/人性有變古今不同)
(故逰寄而過去則宜若無滯而舍於/一宿則見見則偽生偽生而責多矣)古之至人假道於
仁託宿於義(随時而變/無常迹也)以遊逍遙之虚食於茍簡之田
立於不貸之囿逍遙無為也(有為則/非仁義)茍簡易飬也(日從/其簡)
(故易/養也)不貸無出也(不貸者不損/已以為物也)古者謂是采真之逰(逰/而)
(任之則真采也采/真則色不偽矣)以富為是者不能譲禄以顯為是者
不能讓名親權者不能與人柄(天下未有以所非自累/者而各沒命於所是所)
(是而以沒其命者非/立乎不貸之圃也)操之則慄舍之則悲(舍之悲者操/之不能不慄)
(也/)而一無所鍳以闚其所不休者是天之戮民也(言其/知進)
(而不知止則性命/喪矣所以為戮)怨恩取與諌教生殺八者正之器也
唯循大變無所湮者為能用之故曰正者正也其心以
為不然者天門弗開矣(守故不變則失正矣○湮音因/天門一云謂心也一云大道也)
孔子見老⬤而語仁義老⬤曰夫播穅眯目則天地四
方易位矣蚊虻⬤膚則通昔不寝矣(外物物之雖小而/傷性已大矣○⬤)
(子合反齧也/通昔昔夜也)夫仁義⬤然乃憤吾心亂莫大焉(尚之以/加其性)
(故亂○⬤/七感反)吾子使天下無失其朴(質全而/仁義著)吾子亦放風
而動揔德而立矣(風自動而依之德自立而/秉之斯易持易行之道也)又奚傑然
若負建鼔而求亡子者邪(言夫掲仁義以趋道德之鄉/其猶挈鼔而求迯者無由得)
(也/)夫鵠不日浴而白烏不日黔而黒(自然各已足○/黔巨唵反黒也)黒
白之朴不足以為辯(俱自然耳/無所偏尚)名譽之觀不足以為廣
(夫至足者忘名譽忘名譽乃/廣耳○觀古亂反一本作讙)泉涸魚相與處於陸相呴
以濕相濡以沫(言仁義之譽/皆生於不足)不若相㤀於江湖(斯乃忘/仁而仁)
(者/也)孔子見老⬤歸三日不談弟子問曰夫子見老⬤亦
將何規哉孔子曰吾乃今於是乎見龍龍合而成體散
而成章(謂老聃/能變化)乘乎雲氣而飬乎陰陽(言其因御無/方自然已足)予
口張而不能嗋予又何規老⬤哉子貢曰然則人固有
尸居而龍見雷聲而淵黙發動如天地者乎賜亦可得
而觀乎遂以孔子聲見老⬤老⬤方将倨堂而應微曰
予年運而徃矣子将何以戒我乎子貢曰夫三王五帝
之治天下不同其係聲名一也而先生獨以為非聖人
如何哉老⬤曰小子少進子何以謂不同對曰堯授舜
舜授禹禹用力而湯用兵文王順紂而不敢逆武王逆
紂而不肯順故曰不同老⬤曰小子少進余語女三王
五帝之治天下黄帝之治天下使民心一民有其親死
不哭而民不非也(若非之/則强哭)堯之治天下使民心親民有
為其親殺其殺而民不非也(殺降也言親疏有降殺○/為于偽反殺其殺並所戒)
(反降/也)舜之治天下使民心競民孕婦十月生子子生五
月而能言(教之/⬤也)不至乎孩而始誰(誰者别人之意也未/孩已擇人言其競教)
(⬤成/也)則人始有天矣(不能同彼我則心競於/親疏故不終其天年也)禹之治天
下使民心變人有心而兵有順(此言兵有順則天/下已有不順故也)殺盗
非殺(盗自應死殺之/順也故非殺)人自為種而天下耳(不能大齊萬/物而人人自)
(别斯人自為種也承百代之流而㑹乎當今之變其弊/至於斯者非禹也故曰天下耳言聖知之迹非亂天下)
(而天下必有斯/亂○種章勇反)是以天下大駭儒墨皆起(此乃百/代之弊)其作
始有倫而今乎婦女(今之以女為婦而上下悖逆者非/作始之無理但至理之弊遂至於)
(此/)何言哉(弊生於理故/無所復言)余語女三皇五帝之治天下名
曰治之而亂莫甚焉(必弊/故也)三皇之知上悖日月之明下
睽山川之精中墮四時之施其知憯於⬤蠆之尾鮮規
之獸莫得安其性命之情者而猶自以為聖人不可耻
乎其無恥也子貢蹵蹵然立不安(子貢本謂老子獨絶/三王故欲同三王於)
(五帝耳今又見老子通毁五帝上及三皇則失其所以/為談矣○⬤七感反⬤音例⬤許謁反或云依字上當)
(作蠆下當作蠍通俗文云長尾為蠆短尾為/蠍鮮規之獸明貌一云小蟲也一云小獸也)孔子謂老
⬤曰丘治詩書禮樂易春秋六經自以為乆矣熟知其
故矣以奸者七十二君論先王之道而明周召之迹一
君無所鉤用甚矣夫人之難説也道之難明邪老子曰
幸矣子之不遇治世之君也夫六經先王之陳迹也豈
其所以迹哉(所以迹者真性也夫任物之真性者其迹/則六經也○奸音干三蒼云犯也鉤取也)
今子之所言猶迹也夫迹履之所出而迹豈履哉(况今/之人)
(事則以自然為/復六經為迹)夫白鶂之相視眸子不運而風化蟲雄
鳴於上風雌應於下風而化(鶂以眸子相視蟲以鳴聲/相應俱不待合而便生子)
(故曰風化○/鶂五歴反)𩔖自為雌雄故風化(夫同𩔖之雌雄各自/有以相感相感之異)
(不可勝極茍得其𩔖其化不難故乃有遙感而風化也/○𩔖自為雌雄故風化或説云方之物𩔖猶如草木異)
(種而同𩔖也山海經云亶爰之山有獸焉其狀如狸而/有髪其名曰獅𩔖帶小有烏其状如鳥五采文其名曰)
(竒𩔖皆自/牡牝也)性不可易命不可變時不可止道不可壅(故/至)
(人皆順/而通之)茍得於道無自而不可(雖化者無方/而皆可也)失焉者無
自而可(所在皆/不可也)孔子不出三月復見曰丘得之矣鳥鵲
⬤魚𫝊沫細要者化(言物之自然各有性也鳥鵲⬤如/喻反孚乳而生也傅音附又音付)
(本亦作傳直專反沫音末𫝊沫者傳口中沬相與而生/子也細要一遙反者化蜂之屬也取桑蟲祝使似已也)
(案即詩所謂螟蛉/有子蜾嬴負之)有弟而兄啼(言人之性舍長/而視幼故啼也)乆矣夫
丘不與化為人不與化為人安能化人(不與化為人者/任其自化者也)
(若繙六經以/説則疏也)老子曰可丘得之矣
　
　
　
　
　
　
　
　
　
　
　
　
　莊子注卷五
欽定四庫全書
　莊子注卷六　　　　　　　晉　郭象　注
　　刻意第十五(音義曰以/義名篇)
刻意尚行離世異俗髙論怨誹為亢而已矣此山谷之
士非世之人枯槁赴淵者之所好也語仁義忠信恭儉
推讓為修而已矣此平世之士教誨之人逰居學者之
所好也語大功立大名禮君臣正上下為治而已矣此
朝廷之士尊主彊國之人致功并兼者之所好也就藪
澤處閒曠釣魚閒處無為而已矣此江海之士避世之
人閒暇者之所好也吹呴呼吸吐故納新熊經鳥申為
夀而已矣此道引之士養形之人彭祖夀考者之所好
也(此數子者所好不同恣具所好各之其方亦所以為/逍遙也然此僅各自得焉能靡所不樹哉若夫使萬)
(物各得其分而不自失者故當付之無所執為也○枯/槁若鮑焦介推赴淵若申徒狄熊經若熊之攀𣗳而引)
(氣也鳥申若鳥之/嚬呻也道音導)若夫不刻意而高無仁義而脩無功
名而治無江海而閒不道引而夀(所謂/自然)無不㤀也無不
有也(㤀故能有若有之則不能救其㤀矣/故有者非有之而有也忘而有之也)澹然無極而
衆美從之(若厲已以為之則不/能無極而衆惡生)此天地之道聖人之德
也(不為萬物而萬物自生者天地也/不為百行而百行自成者聖人也)故曰夫恬淡寂漠
虚無無為此天地之平而道德之質也(非夫寂漠無為/也則危其平而)
(喪其/質也)故曰聖人休休焉則平易矣(休乎恬淡寂漠息乎/虚無無為則雖歴乎)
(險阻之變常/平易而無難)平易則恬惔矣(患難生於有為有為亦生/於患難故平易恬淡交相)
(成/也)平易恬淡則憂患不能入邪氣不能襲(泯然與正/理俱徃)故其
德全而神不虧(夫不平不淡者豈唯傷其/形哉神德並喪於内也)故曰聖人之生
也天行(任自然/而運動)其死也物化(蛻然無/所係)靜而與隂同德動
而與陽同波(動靜無心而/付之隂陽也)不為福先不為禍始感而後
應(無所/唱也)迫而後動(㑹至/乃動)不得已而後起(任理而起吾/不得已也)去
知與故循天之理(天理自然知故/無為乎其間)故無天災(災生於/違天)無
物累(累生/逆物)無人非(與人同者/衆必是焉)無鬼責(同於自得/故無責)其生若
浮其死若休(汎然無/所惜也)不思慮(付之/天理)不豫謀(理至/而應)光矣而
不耀(用天下之自/光非吾耀也)信矣而不期(用天下之自/信非吾期也)其寢不夢
其覺無憂其神純粹(一無/所欲)其魂不罷(有欲乃疲/○罷音皮)虚無恬
淡乃合天德(乃與天地合/恬淡之德也)故曰悲樂者德之邪喜怒者
道之過好惡者德之失故心不憂樂德之至也(至德常/適故情)
(無所/槩)一而不變靜之至也(静而一者/不可變也)無所於忤虛之至
也(其心豁然⬤盡/乃無纎介之違)不與物交淡之至也(物自來耳至淡/者無交物之情)
無所於逆粹之至也(若雜乎濁欲/則有所不順)故曰形勞而不休則
弊精用而不已則勞勞則竭(物皆有當/不可失也)水之性不雜則
清莫動則平欝閉而不流亦不能清天德之象也(象天/德者)
(無心而/皆㑹也)故曰純粹而不雜(無非至當/之事也)靜一而不變(常在/當上)
淡而無為(與㑹俱/而已矣)動而以天行(若夫逐欲而/動人行也)此養神之
道也夫有干越之劒者柙而藏之不敢用也寳之至也
(况敢輕用其神乎○吳有谿名干谿越/有山名若耶並出善銅鑄為名劒也)精神四達並流
無所不極上際於天下蟠於地(夫體天地之極應萬物/之數以為精神者故若)
(是矣若是而有落天地之/功者任天行耳非輕用也)化育萬物不可為象(所育/無方)其
名為同帝(同天帝/之不為)純素之道唯神是守守而勿失與神
為一(常以純素守乎至寂/而不蕩於外則㝠也)一之精通合于天倫(精者物/之真也)
野語有之曰衆人重利廉士重名賢士尚志聖人貴精
(與神為一非守神也不逺其精/非貴精也然其迹則貴守之)故素也者謂其無所與
雜也純也者謂其不虧其神也(苟以不虧為純則雖百/行同舉萬變參備乃至)
(純也茍以不雜為素則雖龍章鳯姿粹乎有非常之觀/乃至素也若不能保其自然之質而親乎外飾則雖犬)
(羊之鞟庸得/謂之純素哉)能體純素謂之真人
　　繕性第十六
繕性於俗學以求復其初(已治性於俗矣而欲以俗學/復性命之本所以求者愈非)
(其道/也)滑欲於俗思以求致其明(已亂其心於俗而方復/役思以求明思之愈精)
(失之/愈逺)謂之蔽蒙之民(若夫發蒙者必離/俗去欲而後幾焉)古之治道者以
恬養知(恬靜而後知不蕩知/不蕩而性不失也)生而無以知為也謂之以
知養恬(夫無以知為而任其自知則/雖知周萬物而恬然自得也)知與恬交相養而
和理出其性(知而非為則無害於恬恬而自為則無傷/於知斯可謂交相飬矣二者交相飬則和)
(理之分豈/出他哉)夫德和也道理也(和故無不得/道故無不理)德無不容仁
也(無不容者非為仁/也而仁迹行焉)道無不理義也(無不理者非為義/也而義功著焉)
義明而物親忠也(若夫義明而不/由忠則物愈疎)中純實而反乎情樂
也(仁義發中而還任本懐則志得矣/志得矣其迹則樂矣○樂音洛)信行容體而順乎
文禮也(信行容體而順乎自然/之節文者其迹則禮也)禮樂徧行則天下亂矣
(以一體之所復一志之所樂行/之天下則一方得而萬方失也)彼正而蒙已德德則不
冐冐則物必失其性也(各正性命而自蒙已德則不以/此冐彼也若以此冐彼安得不)
(失其/性哉)古之人在混芒之中與一世而得澹漠焉當是時
也隂陽和靜鬼神不擾四時得節萬物不傷羣生不夭
人雖有知無所用之(任其自/然而已)此之謂至一當是時也莫
之為而常自然(物皆自然/故至一也)逮德下衰(夫德之所以下衰/者由聖人不維世)
(則在上者不能無為而羨/無為之迹故致斯弊也)及燧人伏戯始為天下是故
順而不一(世已失一或不可解故/釋而不推順之而已)德又下衰及神農黄
帝始為天下是故安而不順(安之於其/所安而已)德又下衰及唐
虞始為天下興治化之流□淳散朴(聖人無心任世之/自成成之淳朴皆)
(非聖也聖能任世之自得耳豈能使世得聖哉故皇王/之迹與世俱遷而聖人之道未始不全也○□古堯反)
(本亦/作澆)離道以善(善者過於適之稱/故有善而道不全)險德以行(行者違性/而行之故)
(行立而/德不夷)然後去性而從於心(以心自役/則性去也)心與心識(彼我/之心)
(競為先識無/復任性也)知而不足以定天下(忘知任性/斯乃定也)然後附之
以文益之以博文滅質博溺心(文博者心/質之飾也)然後民始惑
亂無以反其性情而復其初(初謂性/命之本)由是觀之世喪道
矣道喪世矣世與道交相喪也(夫道以不貴故能存世/然世存則貴之貴之道)
(斯喪矣道不能使世不貴而世/亦不能不貴於道故交相喪也)道之人何由興乎世世
亦何由興乎道哉(若不貴乃/交相興也)道無以興乎世世無以興
乎道雖聖人不在山林之中其德隱矣(今所以不隱由/其有情以興也)
(何由而興/由無貴也)隱故不自隱(若夫自隱而用物則道世/交相興矣何隱之有哉)古之
所謂隱士者非伏其身而弗見也非閉其言而不出也
非藏其知而不發也時命大謬也(莫知反一以息迹而/逐迹以求一愈得迹)
(愈失一斯大謬矣雖復起身以明之開言以出/之顯知以發之何由而交興哉祗所以交喪也)當時命
而大行乎天下(此澹漠/之時也)則反一無迹(反任物性而物/性自一故無迹)不
當時命而大窮乎天下(此不能澹/漠之時也)則深根寧極而待(雖/有)
(事之世而聖人未始不澹漠也故深根寧/極而待其自為耳斯道之所以不喪也)此存身之道
也(未有身存而/世不興者也)古之存身者不以辯飾知(任其真/知而已)不以
知窮天下(此澹泊/之情也)不以知窮德(守其自/得而已)危然處其所而
反其性已又何為哉(危然獨/正之貌)道固不小行(遊於/坦途)德固不
小識(塊然/大通)小識傷德小行傷道故曰正己而已矣樂全
之謂得志(自得其志獨使其心而無哀樂之情/斯樂之全者也○樂音洛下皆同)古之所
謂得志者非軒冕之謂也謂其無以益其樂而已矣(全/其)
(内而/足)今之所謂得志者軒冕之謂也軒冕在身非性命
也物之儻來寄也寄之其來不可圉其去不可止(在外/物耳)
(得失之/非我也)故不為軒冕肆志(淡然自若不/覺寄之在身)不為窮約趨俗
(曠然而得不/覺及之在身)其樂彼與此同(彼此謂軒/冕與窮約)故無憂而已矣
(亦無大歡/之喜也)今寄去則不樂由是觀之雖樂未嘗不荒也
(夫寄去則不樂者寄來/則荒矣斯以外易内也)故曰喪已於物失性於俗者謂
之倒置之民(營外虧内/其置倒也)
　　秋水第十七
秋水時至百川灌河涇流之大兩涘渚崖之間不辨牛
馬(言其廣也○秋水水生於春壯於秋白虎通云/水涯也⬤古亂反涇音經涇徑也直度曰徑)於是
焉河伯欣然自喜以天下之美為盡在已順流而東行
至於北海東面而視不見水端於是焉河伯始旋其面
目望洋向若而歎曰野語有之曰聞道百以為莫已若
者我之謂也且夫我嘗聞少仲尼之聞而輕伯夷之義
者始吾弗信今我睹子之難窮也吾非至於子之門則
殆矣吾長見笑於大方之家(知其小而不能自大則理/分有素⬤尚之情無為乎)
(其間○河伯姓馮名夷一名水夷一名己見太宗師運/命篇一云姓吕名公子馮夷是公子之妻盡注忍反北)
(海故云東海之北是也目盳莫剛反又音旁又音望本/亦作望洋音羊盳洋猶望洋仰視貌向若向音嚮許亮)
(反若/海神)北海若曰井鼃不可以語於海者拘於虛也夏蟲
不可以語於氷者篤於時也曲士不可以語於道者束
於教也(夫物之所生而/安者趣各有極)今爾出於崖涘觀於大海乃知
爾醜爾將可與語大理矣(以其知分故/可與言理也)天下之水莫大
於海萬川歸之不知何時止而不盈尾閭泄之不知何
時已而不虚春秋不變水旱不知此其過江河之流不
可為量數而吾未嘗以此自多者自以比形於天地而
受氣於隂陽吾在於天地之間猶小石小木之在大山
也方存乎見少又奚以自多(窮百川之量而縣於海海/縣於天地則各有量也此)
(發辭氣者有似乎觀大可以明小尋其意則不然夫世/之所患者不夷也故謂大者快然謂小者為無餘質小)
(者塊然謂大者為至足是以上下夸跂俯仰自失此乃/生民之所惑也惑者求正正之者莫若先極其差而因)
(其所謂大者至足也故秋毫無以累乎天地矣所謂小/者無餘也故天地無以過乎秋毫矣然後惑者有由而)
(反各知其極物安其分逍遙者用其本步而逰乎自得/之場矣此莊子之所以發德音也若如惑者之説轉以)
(小大相負則相傾者無窮矣若夫視大而不安其小視/少而自以為多将奔馳於勝負之境而助天民之矜夸)
(豈達乎荘生之旨哉○/尾閭泄海水出外者也)計四海之在天地之間也不似
礨空之在大澤乎計中國之在海内不似稊米之在太
倉乎號物之數謂之萬人處一焉人卒九州榖食之所
生舟車之所通人處一焉此其比萬物也不似毫末之
在於馬體乎(小大之辨各有等級不可相跂○礨力罪/反空音孔小穴也一云小封也稊徙兮反)
(小米也爾/雅稊以稗)五帝之所連三王之所爭仁人之所憂任士
之所勞盡此矣(不出乎/一域)伯夷辭之以為名仲尼語之以
為博此其自多也不似爾向之自多於水乎(物有定域/雖至知不)
(能出焉故起大小之差將/以申明至理之無辨也)河伯曰然則吾大天地而小
毫末可乎北海若曰否夫物量無窮(物物各/有量)時無止(死/與)
(生皆/時行)分無常(得與生/皆分)終始無故(日新/也)是故大知觀於逺
近故小而不寡(各自/足也)大而不多(亦無/餘也)知量無窮(攬而觀/之知逺)
(近大小之/物各有量)證曏今故(曏明也今/故猶古今)故遙而不悶(遙長/也)掇而
不跂(掇猶/短也)知時無止(證明古今知變化之不止於死生/也故不以長而挹悶短故為跂也)
察乎盈虗故得而不喜失而不憂知分之無常也(察其/一盈)
(一虗則知分之不常於/得也故能忘其憂喜)明乎坦途(死生者日/新之正道)故生而不
説死而不禍知終始之不可故也(明終始之日新也則/知故之不可執而留)
(矣是以渉日新而不愕舍故而/不驚死生之化若一○説音悅)計人之所知不若其所
不知(所知各/有限也)其生之時不若未生之時(生時各/有年也)以其至
小求窮其至大之域是故迷亂而不能自得也(莫若安/於所受)
(之分/而已)由此觀之又何以知毫末之足以定至細之倪又
何以知天地之足以窮至大之域(以小求大理終不得/各安其分則大小俱)
(足矣若毫末不求天地之功則周身之餘皆為棄物天/地不見大於秋毫則顧其形象裁自足耳將何以知細)
(之定細大/之定大也)河伯曰世之議者皆曰至精無形至大不可
圍是信情乎北海若曰夫自細視大者不盡自大視細
者不明(目之所見有常極不能無窮也故於大則有所/不盡於細則有所不明直是目之所不逮耳精)
(與大皆非無也庸詎知/無形而不可圍者哉)夫精小之微也埒大之殷也故
異便(大小異故所便不得同○/埒普囘反盛也殷衆也)此勢之有也(若無形而/不可圍則)
(無此異便/之勢也)夫精粗者期於有形者也(有精粗矣故/不得無形)無形
者數之所不能分也不可圍者數之所不能窮也可以
言論者物之粗也可以意致者物之精也言之所不能
論意之所不能察致者不期精粗焉(唯無而已何精粗/之有哉夫言意者)
(有也而所言所意者無也故求之於言意/之表而入乎無言無意之域而後至焉)是故大人之
行不出乎害人(大人者無意而任天行也舉足/而投諸吉地豈出害人之塗哉)不多仁
恩(無害而不/自多其恩)動不為利(應理而動而理自/無害○為于偽反)不賤門𨽻(任/其)
(所能而位當於斯耳非/由賤之故措之斯職)貨財弗爭(各使/分定)不多辭譲(適中/而已)
事焉不借人(各使/自任)不多食乎力(足而/已)不賤貪汙(理自/無欲)行
殊乎俗(已獨無可無不可所以/與俗殊○行下孟反)不多辟異(任理而自殊/○辟四亦反)
為在從衆(從衆之/所為)不賤佞謟(自然/正直)世之爵禄不足以為
勸戮耻不足以為辱(外事不/擾於心)知是非之不可為分細大
之不可為倪(故𤣥/同也)聞曰道人不聞(任物而物性自通則/功名歸物矣故不聞)
至德不得(得者生於失也物各/無失則得名去也)大人無已(任物而已/○已音紀)約
分之至也(約之以至其分故㝠也夫唯/極乎無形而不可圍者為然)河伯曰若物之
外若物之内惡至而倪貴賤惡至而倪小大北海若曰
以道觀之物無貴賤(各自足也○/惡音烏下同)以物觀之自貴而相
賤(此區區者乃道之/所錯綜而齊之也)以俗觀之貴賤不在已(斯所謂/倒置也)以
差觀之因其所大而大之則萬物莫不大因其所小而
小之則萬物莫不小知天地之為稊米也知毫末之為
丘山也則差數覩矣(所大者足也所小者無餘也故因/其性足以名大則毫末丘山不得)
(異其名因其無餘以稱小則天地稊米無所殊其稱若/夫觀差而不由斯道則差數相加幾微相傾不可勝察)
(也/)以功觀之因其所有而有之則萬物莫不有因其所
無而無之則萬物莫不無知東西之相反而不可以相
無則功分定矣(天下莫不相與為彼我而彼我皆欲自/為斯東西之相反也然彼我相與為脣)
(齒脣齒者未嘗相為而脣亡則齒寒故彼之自為濟我/之功𢎞矣斯相反而不可以相無者也故因其自為而)
(無其功則天下之功莫不皆無矣因其不可相無而有/其功則天下之功莫不皆有矣若乃忘其自為之功而)
(思夫相為之惠惠之愈勤而偽薄滋甚天下/失業而情性瀾漫矣故其功分無時可定也)以趣觀之
因其所然而然之則萬物莫不然因其所非而非之則
萬物莫不非知堯桀之自然而相非則趣操覩矣(物皆/自然)
(故無不然物皆相非故無不非無不非則無然矣無不/然則無非矣無然無非者堯也有然有非者桀也然此)
(二君各受天素不能相為故因堯桀以/觀天下之趣操其不能相為也可見矣)昔者堯舜譲而
帝之噲譲而絶湯武争而王白公爭而滅(夫順天應人/而受天下者)
(其迹則争譲之迹也尋其迹/者失其所以迹矣故絶滅也)由此觀之争譲之禮堯桀
之行貴賤有時未可以為常也梁麗可以衝城而不可
以窒穴言殊器也騏驥驊騮一日而馳千里捕鼠不如
狸狌言殊技也鴟鵂夜撮蚤察毫末晝出瞋目而不見
丘山言殊性也(就其殊而任之則萬物莫不當也○梁/麗小舩也一云屋棟也淮南子鴟夜聚)
(蚤察分毫末許慎云鵂夜聚食/蚤蝨不失也一本作蚉音文)故曰蓋師是而無非師
治而無亂乎是未明天地之理萬物之情者也(夫天地/之理萬)
(物之情以得我為是失我為非適性為治失性為亂然/物無定極我無常適殊性異便是非無主若以我之所)
(是則彼不得非此知我而不見彼者耳故以道觀者於/是非無當也付之天均恣之兩行則殊方異𩔖同焉皆)
(得也○師是/或云師順也)是猶師天而無地師陰而無陽其不可行
明矣然且語而不舍非愚則誣也(天地陰陽對生也是/非治亂互有也將奚)
(去哉○舍/音捨下同)帝王殊禪三代殊繼差其時逆其俗者謂之
簒夫當其時順其俗者謂之義之徒黙黙乎河伯女惡
知貴賤之門小大之家(俗之所貴有時而賤物之所大/世或小之故順物之迹不得不)
(殊斯五帝三王/之所以不同也)河伯曰然則我何為乎何不為乎吾辭
受趣舍吾終奈何北海若曰以道觀之何貴何賤是謂
反衍(貴賤之道/反覆相尋)無拘而志與道大蹇(自拘執則/不夷於道)何少何
多是謂謝施(隨其分故所施無常○謝代也/施用也不伐其德是謂謝施)無一而行
與道參差(不能隨變則/不齊於道)嚴乎若國之有君其無私德(公/當)
(而/已)繇繇乎若祭之有社其無私福(天下之所同/求○繇音由)泛泛乎
其若四方之無窮其無所畛域(泛泛然/無所在)兼懐萬物其孰
承翼(掩御羣生反之公内而乎/徃者也豈扶疎而承翼哉)是謂無方(無方故能以/萬物為方)
萬物一齊孰短孰長(莫不/皆足)道無終始物有死生(死生者/無窮之)
(變耳非/終始也)不恃其成(成無/常處)一虛一滿不位乎其形(不以形/為位而)
(守之/不變)年不可舉(欲舉之令/去而不能)時不可止(欲止之使/停又不可)消息盈
虚終則有始(變化日新/未嘗守故)是所以語大義之方論萬物之
理也物之生也若驟若馳無動而不變無時而不移(欲/不)
(可執/而守)何為乎何不為乎夫固將自化(若有為不為於/其間則敗其自)
(化/矣)河伯曰然則何貴於道耶(以其/自化)北海若曰知道者必
達於理達於理者必明於權明於權者不以物害已(知/道)
(者知其無能也無能也則何能生我我自然而生耳而/四肢百體五臟精神已不為而自成矣又何有意乎生)
(成之後哉達乎斯理者必能遣過分之知遺益生之情/而乘變應權故不以外傷内不以物害己而常全也)
至德者火弗能熱水弗能溺寒暑弗能害禽獸弗能賊
(夫心之所安則危不能危/意無不適故苦不能苦也)非謂其薄之也(雖心所安亦/不使犯之)
言察乎安危(知其不/可逃也)寧於禍福(安乎命/之所遇)謹於去就(審去/就之)
(是/非)莫之能害也(不以害為害/故莫之能害)故曰天在内人在外(天然/在内)
(而天然之所順者在外故大宗師曰知天/人之所為者至矣明内外之分皆非為也)德在乎天(恣/人)
(任知則流/蕩失素也)知天人之行本乎天位乎德(此天然之知自/行而不出乎分)
(者也故雖行於外而常/本乎天而位乎德矣)蹢䠱而屈伸(與機會應者有斯/變也○蹢丈益反)
(䠱音/濁)反要而語極(知雖落天地事雖接萬物而常不失/其要極故天人之道全也○要於妙)
(反/)曰何謂天何謂人北海若曰牛馬四足是謂天絡馬
首穿牛鼻是謂人(人之生也可不服牛乘馬乎服牛乘/馬不可穿絡之乎牛馬不辭穿絡者)
(天命之固當也茍當乎天命則/雖寄之人事而本在乎天也)故曰無以人滅天(穿絡/之可)
(也若乃走作過分驅/步失節則天理滅矣)無以故滅命(不因其自為而故為/之者命其安在乎)
無以得殉名(所得有常分/殉名則過也)謹守而勿失是謂反其真(真/在)
(性分/之内)⬤憐蚿蚿憐蛇蛇憐風風憐目目憐心⬤謂蚿曰
吾以一足趻踔而行予無如矣今子之使萬足獨奈何
蚿曰不然子不見夫唾者乎噴則大者如珠小者如霧
雜而下者不可勝數也今予動吾天機而不知其所以
然蚿謂蛇曰吾以衆足行而不及子之無足何也蛇曰
夫天機之所動何可易邪吾安用足哉(物之生也非知/生而生也則生)
(之行也豈知行而行哉故足不知所以行目不知所以/見心不知所以知俛然而自得矣遲速之節聦明之鍳)
(或能或否皆非我也而或者因欲有其身而矜其能所/以逆其機而傷其神器也至人知天機之不可易也故)
(捐聦明棄智慮塊然忘其為而任其自動故萬物無動/而不逍遙也○⬤求龜反一足獸也黄帝在位諸侯於)
(東海流山得竒獸其狀如牛蒼色無角一足龍走出入/水即風雨目光如日月其音如雷名曰⬤黄帝殺之取)
(皮以冐皷聲聞五百里蚿音𤣥馬蚿蟲也廣雅云蛆渠/馬蚿蚿憐蛇蛇憐風風憐目目憐心⬤一足蚿多足蛇)
(無足風無形目形綴於此明/流於彼心則質幽為神逰外)蛇謂風曰予動吾脊脅而
行則有似也今子蓬蓬然起於北海⬤蓬然入於南海
而似無有何也風曰然予蓬蓬然起於北海而入於南
海也然而指我則勝我鰌(鰌一/作䠓)我亦勝我雖然夫折大
木蜚大屋者唯我能也故以衆小不勝為大勝也為大
勝者唯聖人能之(恣其天機無所與爭斯小不勝也然/乘萬物御羣才之所為使羣才各自)
(得萬物各自為則天下莫不/逍遙矣此乃聖人為大勝也)孔子逰於匡宋人圍之數
匝而弦歌不輟子路入見曰何夫子之娛也孔子曰來
吾語女我諱窮乆矣而不免命也求通乆矣而不得時
也(將明時命之固當故寄之求諱○孔子逰於匡衛人/誤圍孔子以為陽虎虎常暴於匡人又孔子弟子顔)
(尅時與虎俱後尅為孔子御至匡匡人共識/尅又孔子容貌與虎相似故匡人共圍之)當堯舜而
天下無窮人非知得也當桀紂而天下無通人非知失
也時勢適然(無為勞心於/窮通之間)夫水行不避蛟龍者漁父之
勇也陸行不避兕虎者獵夫之勇也白刃交於前視死
若生者烈士之勇也(情各有/所安)知窮之有命知通之有時
臨大難而不懼者聖人之勇也(聖人則無/所不安)由處矣吾命
有所制矣(命非已制故無所用其心也夫知於命者無/徃而非逍遙矣故雖匡陳羑里無異於紫極)
(間堂/也)無幾何將甲者進辭曰以為陽虎也故圍之今非
也請辭而退公孫龍問於魏牟曰龍少學先生之道長
而明仁義之行合同異離堅白然不然可不可困百家
之知窮衆口之辯吾自以為至達已今吾聞莊子之言
汒焉異之不知論之不及與知之弗若與今吾無所開
吾喙敢問其方公子牟隱機大息仰天而笑曰子獨不
聞夫塪井之鼃乎謂東海之鱉曰吾樂與吾跳梁乎井
榦之上入休乎缺甃之崖赴水則接掖持頥蹶泥則沒
足滅跗還虷蠏與科斗莫吾能若也且夫擅一壑之水
而跨跱塪井之樂此亦至矣夫子奚不時來入觀乎(此/猶)
(小鳥之自足於蓬蒿○塪井壊井也井榦井欄也諸詮/之音西京賦作韓音甃側救反如䦨以塼為之著井底)
(闌也虷音寒井中赤/蟲也科斗蝦蟇子也)東海之鱉左足未入而右膝已縶
矣(明大之不逰/於小非樂然)於是逡巡而却告之海曰夫千里之逺
不足以舉其大千仞之高不足以極其深禹之時十年
九潦而水弗為加益湯之時八年七旱而崖不為加損
夫不為頃乆推移不以多少進退者此亦東海之大樂
也於是塪井之鼃聞之適適然驚規規然自失也(以小/羨大)
(故自/失)且夫知不知是非之竟而猶欲觀於莊子之言是
猶使蚉負山商蚷馳河也必不勝任矣(物各有分不可/強相希效○蚷)
(音巨商蚷蟲名/北燕謂之馬蚿)且夫知不知論極妙之言而自適一時
之利者是非塪井之鼃與且彼方跐黄泉而登大皇無
南無北奭然四解淪於不測無東無西始於𤣥㝠反於
大通(言無不至/也跐音此)子乃規規然而求之以察索之以辯(夫/逰)
(無窮者非察辨所/得○索所白反)是直用管闚天用錐指地也不亦小
乎子徃矣(非其任者/去之可也)且子獨不聞夫夀陵餘子之學行
於邯鄲與未得國能又失其故行矣直匍匐而歸耳(以/此)
(效彼兩失之○夀陵邑名未應丁夫/為餘子邯音寒鄲音單趙國都也)今子不去將忘子
之故失子之業公孫龍口呿而不合舌舉而不下乃逸
而走莊子釣於濮水楚王使大夫二人徃先焉曰願以
竟内累矣莊子持竿不顧曰吾聞楚有神龜死已三千
歲矣王巾笥而藏之廟堂之上此龜者寧其死為留骨
而貴乎寧其生而曵尾於塗中乎二大夫曰寧生而曵
尾塗中莊子曰徃矣吾將曵尾於塗中(性各有所安也/○呿起據反司)
(馬云開也濮/水陳地水也)惠子相梁莊子徃見之或謂惠子曰莊子
來欲代子相於是惠子恐捜於國中三日三夜(揚兵/整旅)莊
子徃見之曰南方有鳥其名鵷鶵子知之乎夫鵷鶵發
於南海而飛於北海非梧桐不止非練實不食非醴泉
不飲於是鴟得腐鼠鵷鶵過之仰而視之曰嚇今子欲
以子之梁國而嚇我耶(謂所好不同願各有極○鵷鶵/鸞鳯之属嚇怒拒聲恐其奪已)
(也詩箋云以/口拒人曰嚇)莊子與惠子逰於濠梁之上荘子曰鯈魚
出游從容是魚樂也惠子曰子非魚安知魚之樂莊子
曰子非我安知我不知魚之樂(欲以起明相非而不可/以相知之義耳子非我)
(尚可以知我之非魚則我非魚亦可/以知魚之樂也○鯈音由白魚也)惠子曰我非子固
不知子矣子固非魚也子之不知魚之樂全矣(舍其本/言而給)
(辯以/難也)莊子曰請循其本子曰女安知魚樂云者既已知
吾知之而問我我知之濠上也(尋惠子之本言云非魚/則無縁相知耳今子非)
(我也而云女安知魚樂者是知我之非魚也苟知我之/非魚則凡相知者果可以此知彼不待是魚然後知魚)
(也故循子安知之云已知吾之所知矣而方復問我我/正知之於濠上耳豈待入水哉夫物之所生而安者天)
(地不能易其處隂陽不能囘其業故以陸/生之所安知水生之所樂未足稱妙耳)
　　至樂第十八
天下有至樂無有哉有可以活身者無有哉(忘歡而後/樂足樂足)
(而後身存将以為有樂耶而至樂無歡将以為無樂/耶而身以存而無憂○樂音洛篇内下出者皆同)今
奚為奚據奚避奚處奚就奚去奚樂奚惡(擇此八者莫/足以活身唯)
(無擇而任其所遇者/乃全耳○惡烏路反)夫天下之所尊者富貴夀善也所
樂者身安厚味美服好色音聲也所下者貧賤天惡也
所苦者身不得安逸口不得厚味形不得美服目不得
好色耳不得音聲若不得者則大憂以懼其為形也亦
愚哉(凡此失之無傷於形而得之有/損於性今反以不得為憂故愚)夫富者苦身疾作
多積財而不得盡用其為形也亦外矣(内其形者/知足而已)夫貴
者夜以繼日思慮善否其為形也亦疏矣(故親其形者/自得於身中)
(而/已)人之生也與憂俱生夀者惽惽乆憂不死何之苦也
其為形也亦逺矣(夫遺生然後能忘憂忘憂而後生可/樂生可樂而後形是我有富是我物)
(貴是我榮也/○惽音昬)列士為天下見善矣未足以活身吾未知
善之誠善耶誠不善耶若以為善矣不足活身以為不
善矣足以活人(善則過當/故不周濟)故曰忠諌不聽蹲循勿爭(唯/中)
(庸之德為然/○蹲七旬反)故夫子胥争之以殘其形不争名亦不成
誠有善無有哉(故當縁督/以為經也)今俗之所為與其所樂吾又
未知樂之果樂耶果不樂耶吾觀夫俗之所樂舉羣趣
者誙誙然如將不得已(舉羣趣其所樂乃不/避死也○誙亡耕反)而皆曰樂
者吾未之樂也亦未之不樂也(無懐而/恣物耳)果有樂無有哉
吾以無為誠樂矣(夫無為之樂/無憂而已)又俗之所大苦也故曰
至樂無樂至譽無譽(俗以鏗鏘為/樂美善為譽)天下是非果未可定
也雖然無為可以定是非(我無為而任天下之是非/是非者各自任則定矣)至
樂活身唯無為幾存(百姓足則吾/身近乎存也)請嘗試言之天無為
以之清地無為以之寧(皆自清寧耳/非為之所得)故兩無為相合萬
物皆化(不為而自合故皆化若有/意乎為之則有時而滯也)芒乎芴乎而無從出
乎(皆自出耳未有為而出之也○芒李/音荒又乎晃反下同芴音忽下同)芴乎芒乎而無
有象乎(無有為/之象)萬物職職皆從無為殖(皆自/殖耳)故曰天地
無為也而無不為也(若有為則/有不齊也)人也孰能得無為哉(得/無)
(為則無樂/而樂至矣)莊子妻死惠子弔之莊子則方箕踞鼓盆而
歌惠子曰與人居長子老身死不哭亦足矣又鼔盆而
歌不亦甚乎莊子曰不然是其始死也我獨何能無槩
然察其始而本無生非徒無生也而本無形非徒無形
也而本無氣雜乎芒芴之間變而有氣氣變而有形形
變而有生今又變而之死是相與為春秋冬夏四時行
也人且偃然寢於巨室而我噭噭然隨而哭之自以為
不通乎命故止也(未明而槩已達而止斯所以誨/有情者將令推至理以遣累也)支離
叔與滑介叔觀於㝠伯之丘崐崘之虚黄帝之所休俄
而柳生其左肘其意蹷蹷然惡之支離叔曰子惡之乎
滑介叔曰亡予何惡生者假借也假之而生生者塵垢
也死生為晝夜且吾與子觀化而化及我我又何惡焉
(斯皆先示有情然後尋至理以遣之若云我本無情故/能無憂則夫有情者遂自絶於逺曠之域而迷困於憂)
(樂之/塲矣)莊子之楚見空髑髏髐然有形撽以馬捶因而問
之曰夫子貪生失理而為此乎將子有亡國之事斧鉞
之誅而為此乎將子有不善之行愧遺父母妻子之醜
而為此乎將子有凍餒之患而為此乎将子之春秋故
及此乎於是語卒援髑髏枕而卧夜半髑髏見夢曰子
之談者似辯士諸子所言皆生人之累也死則無此矣
子欲聞死之説乎莊子曰然髑髏曰死無君於上無臣
於下亦無四時之事從然以天地為春秋雖南面王樂
不能過也莊子不信曰吾使司命復生子形為子骨肉
肌膚反子父母妻子閭里知識子欲之乎髑髏深矉蹙
額曰吾安能棄南面王樂而復為人間之勞乎(舊説云/莊子樂)
(死惡生斯説謬矣若然何謂齊乎所謂齊者生時安生/死時安死生死之情既齊則無為當生而憂死耳此荘)
(子之旨也○髑音獨髏音樓/髐苦堯反從子用反縱⬤也)顔淵東之齊孔子有憂色
子貢下席而問曰小子敢問囘東之齊夫子有憂色何
耶孔子曰善哉女問昔者管子有言丘甚善之曰禇小
者不可以懐大綆短者不可以汲深夫若是者以為命
有所成而形有所適也夫不可損益(故當任/之而已)吾恐囘與
齊侯言堯舜黄帝之道而重以燧人神農之言彼将内
求於已而不得不得則惑人惑則死(内求不得将求於/外舍内求外非惑)
(如/何)且女獨不聞邪昔者海鳥止於魯郊魯侯御而觴之
於廟奏九韶以為樂具太牢以為膳鳥乃眩視憂悲不
敢食一臠不敢飲一杯三日而死此以己養飬鳥也非
以鳥飬飬鳥也夫以鳥養養鳥者宜栖之深林遊之壇
陸浮之江湖食之鰌䱔隨行列而止委蛇而處彼唯人
言之惡聞奚以夫譊譊為乎咸池九韶之樂張之洞庭
之野鳥聞之而飛獸聞之而走魚聞之而下入人卒聞
之相與還而觀之魚處水而生人處水而死彼必相與
異其好惡故異也故先聖不一其能不同其事(各隨其/情○爰)
(居一名雜縣舉頭高八尺/樊光註爾雅云形似鳯皇)名止於實義設於適是之謂
條達而福持(實而適故條達/性常得故福持)列子行食於道從見百嵗
髑髏攓蓬而指之曰唯予與女知而未嘗死未嘗生也
(各以所/遇為樂)若果養乎予果歡乎(歡飬之實/未有定在)種有幾(變化種/數不可)
(勝計○種/章勇反)得水則為㡭得水土之際則為鼃蠙之衣生
於陵屯則為陵舄陵舄得欝棲則為烏足烏足之根為
蠐螬其葉為蝴蝶蝴蝶胥也化而為蟲生於竈下其狀
若脫其名為鴝掇鴝掇千日為鳥其名為乾餘骨乾餘
骨之沫為斯彌斯彌為食醯頥輅生乎食醯黄⬤生乎
九猷瞀芮生乎腐蠸羊奚比乎不箰乆竹生青寧青寧
生程程生馬馬生人人又反入於機萬物皆出於機皆
入於機(此言一氣而萬形有變化而無死生也○得水/則為㡭此古絶字音絶今讀音繼萬物雖有兆)
(朕得水土氣乃相繼而生也本或作㫁又作續㫁得水/土之際則為鼃户蝸反蠙步田反又音賔之衣言物根)
(在水土際布在水中就水上視不見抄之可得如張緜/在水中楚人謂之鼃蠙之衣生於陵屯阜也言物因水)
(成而陸産生於陵屯化作車前改名陵舄也一名澤舄/隨燥□變也然不知其祖言物化無常形也人之死也)
(亦或化為草木之精或化為人也陵舄得欝栖則為烏/足欝栖蟲名烏足草名生水邊也言欝栖在陵舄之中)
(則化為烏足也一云欝栖糞壌也言陵舄在糞化為烏/足也烏足之根為蠐音齊螬音曹一本作螬䗲云蝎也)
(其葉為蝴蝶音蝶蛺蝶即蝴蝶也草化為蟲蟲化為草/未始有極蝴蝶胥也一名胥也化而為蟲生於竈下得)
(熱氣而生也其狀若脫它括反新出皮恱好也鴝其俱/反掇丁活反乾音干沫音末口中汁也斯彌蟲也食如)
(字一本作蝕醯許⬤反蝕醯若酒上蠛蠓也頥以之反/輅音路一音洛黄⬤音况頥⬤蟲名九猷音由九宜為)
(乆乆老也猷蟲名也瞀莫豆反芮如銳反腐音輔蠸音/權亦蟲名也爾雅云一名守𤓰一名忿鼠也羊奚比毗)
(志反箰息尹反羊奚草名根似蕪菁與乆竹比合而為/物皆生於非𩔖也青寧蟲名青寧生程未聞程生馬馬)
(生人俗本多/誤故具録之)
　
　
　
　
　
　
　
　
　
　
　莊子注卷六
欽定四庫全書
　莊子注巻七　　　　　　　晉　郭象　注
　　達生第十九
達生之情者不務生之所無以為(生之所無以為/者分外物也)達命
之情者不務知之所無奈何(知之所無奈何/者命表事也)養形必先
之物物有餘而形不養者有之矣(知止其分物稱其生/生斯足矣有餘則傷)
(也/)有生必先無離形形不離而生亡者有之矣(守形太/甚故生)
(亡也○離力/智反下同)生之來不能却其去不能止(非我所制則/無為有懐於)
(其/間)悲夫世之人以為養形足以存生(故彌養之/而彌失之)而養形
果不足以存生(養之彌厚則/死地彌至)則世奚足為哉(莫若放/而任之)雖
不足為而不可不為者其為不免矣(性分各自為者皆/在至理中來故不)
(可免也是以善養/生者從而任之)夫欲免為形者莫如棄世棄世則無
累無累則正平正平則與彼更生更生則幾矣(更生者/日新之)
(謂也付之日新則性/命盡矣○幾其依反)事奚足棄而生奚足遺棄事則形
不勞遺生則精不虧(所以遺/棄之)夫形全精復與天為一(俱/不)
(為/也)天地者萬物之父母也(無所偏為故/能子萬物)合則成體散則
成始(所在皆成/無常處)形精不虧是謂能移(與化/俱也)精而又精反
以相天(還輔其自然也/○相息亮反)子列子問關尹曰至人潜行不
窒(其心虚故能御羣實/○關尹關令尹喜也)蹈火不熱行乎萬物之上而不
慄(至適故無不可/耳非物往可之)請問何以至於此闗尹曰是純氣之
守也非知巧果敢之列居予語女凡有貌象聲色者皆
物也物何以相逺(唯無心者/獨逺耳)夫奚足以至乎先是色而
已(同是一物耳未/足以相先也)則物之造乎不形而止乎無所化(常/逰)
(於/極)夫得是而窮之者物焉得而止焉(夫至極者/非物所制)彼将處
乎不淫之度(止於所/受之分)而藏乎無端之紀(㝠然與變/化日新)遊乎
萬物之所終始(終始者/物之極)壹其性(飾則/二矣)養其氣(不以心/使之)合
其德(不以物/離性)以通乎物之所造(萬物皆造/於自爾)夫若是者其
天守全其神無郤物奚自入焉夫醉者之墜車雖疾不
死骨節與人同而犯害與人異其神全也乘亦不知也
墜亦不知也死生驚懼不入乎其胸中是故⬤物而不
慴彼得全於酒而猶若是(醉故失其所知耳非自然/無心者也○郤去逆反)而
况得全於天乎聖人藏於天故莫之能傷也(不闗性分/之外故曰)
(藏/)復讐者不折鏌干(夫干將鏌鎁雖與讎為用然報讐/者不事折之以其無心○鏌音莫)
(吴王闔閭使干將造劒劒有二狀一/曰干將二曰鏌鎁鏌鎁干將妻名也)雖有忮心者不怨
飄瓦(飄落之瓦雖復中人人莫之怨/者由其無情○忮音支害也)是以天下平均(凡/不)
(平者由/有情)故無攻戰之亂無殺戮之形者由此道也(無情/之道)
(大/矣)不開人之天而開天之天(不慮而知開天也知而後/感開人也然則開天者性)
(之動也開人/者知之用也)開天者德生(性動者遇物而當足/則忘餘斯德生也)開人者
賊生(知用者從感而求勸/而不已斯賊生也)不厭其天不忽於人(任其天/性而動)
(則人理亦/自全矣)民幾乎以其真(民之所患偽之所生常在/於知用不在於性動也)仲
尼適楚出於林中見痀僂者承蜩猶掇之也仲尼曰子
巧乎有道邪曰我有道也五六月累丸二而不墜則失
者錙銖(累二丸於竿頭是用手之停審也其承蜩所失/者不過錙銖之間也○痀於禹反僂音縷承一)
(本作美蜩音條蟬也掇丁活反拾也五六月/黏蟬時也累劣彼反下同謂累之於竿頭也)累三而不
墜則失者十一(所失/愈少)累五而不墜猶掇之也(停審之至/故乃無所)
(復/失)吾處身也若厥株拘吾執臂也若槁木之枝(不動之/至○厥)
(本或作橛同其月反株音誅拘音/俱厥䜿也䜿若株拘也槁苦老反)雖天地之大萬物之
多而唯蜩翼之知吾不反不側不以萬物易蜩之翼何
為而不得(遺彼故/得此)孔子顧謂弟子曰用志不分乃凝於
神其痀僂丈人之謂乎顔淵問仲尼曰吾嘗濟乎觴深
之淵津人操舟若神吾問焉曰操舟可學邪曰可善游
者數能(言物雖有性亦須/數習而後能耳)若乃夫沒人則未嘗見舟而
便操之也(沒人謂能鶩/沒於水底)吾問焉而不吾告敢問何謂也
仲尼曰善游者數能忘水也(習以成性/遂若自然)若乃夫沒人之
未嘗見舟而便操之也彼視淵若陵視舟之覆猶其車
却也(視淵若陵故視舟之覆於/淵猶車之却退於坂也)覆却萬方陳乎前而不
得入其舍(覆却雖多而猶不以/經懐以其性便故也)惡徃而不暇(所遇皆/閒暇也)以
瓦注者巧以鉤注者憚以黄金注者㱪(所要愈重則其/心愈矜也○注)
(之𣗳反撃也憚音丹忌惡也一曰難也㱪音/昬説文云㱪矜也補注射也射而賭物曰注)其巧一也
而有所矜則重外也凡外重者内拙(夫欲養生全内者/其唯無所矜重也)
田開之見周威公威公曰吾聞祝腎學生(學生者/務中適)吾子
與祝腎逰亦何聞焉田開之曰開之操拔篲以侍門庭
亦何聞於夫子威公曰田子無譲寡人願聞之開之曰
聞之夫子曰善養生者若牧羊然視其後者而鞭之威
公曰何謂也田開之曰魯有單豹者岩居而水飲不與
民共利行年七十而猶有嬰兒之色不幸遇餓虎餓虎
殺而食之有張毅者髙門縣薄無不走也行年四十而
有内熱之病以死豹養其内而虎食其外毅飬其外而
病攻其内此二子者皆不鞭其後者也(夫守一方之事/至於過理者不)
(及於㑹通之適也鞭其後者去不及也○縣音𤣥薄簾/也走至也言無不至門奉貴富也補走趍走也帷薄之)
(外不趍而猶必走恭之至也/吕氏春秋曰張毅好恭是也)仲尼曰無入而藏(藏既内/矣而又)
(入之此過/於入也)無出而陽(陽既外矣而又出/之此過於出也)柴立其中央(若/槁)
(木之無心而/中適是立也)三者若得其名必極(名極而/實當也)夫畏塗者十
殺一人則父子兄弟相戒也必盛卒徒而後敢出焉不
亦知乎人之所取畏者袵席之上飲食之間而不知為
之戒者過也(十殺一耳便大畏之至於色欲之害動/皆之死地而莫不冐之斯過之甚也)祝
宗人𤣥端以臨牢筴説彘曰汝奚惡死吾将三月㹖汝
十日戒三日齊藉白茅加汝肩尻乎彫爼之上則汝為
之乎為彘謀曰不如食以糠糟而錯之牢筴之中自為
謀則茍生有軒冕之尊死得於腞楯之上聚僂之中則
為之為彘謀則去之自為謀則取之所異彘者何也(欲/贍)
(則身亡理常俱耳不間人獸也○筴初革反牢豕室也/木欄也㹖音患養也尻苦羔反楯食凖反腞猶篆也楯)
(猶案也僂力主反聚僂器名也今塜壙中注為之一云/聚僂棺槨也一云聚當作菆才官反僂當作蔞力乆反)
(謂殯於菆塗/蔞翣之中)桓公田於澤管仲御見鬼焉公撫管仲之
手曰仲父何見對曰臣無所見公反誒詒為疾數日不
出齊士有皇子告敖者曰公則自傷鬼惡能傷公夫忿
滀之氣散而不反則為不足上而不下則使人善怒下
而不上則使人善忘不上不下中身當心則為病桓公
曰然則有鬼乎曰有沈有履竈有髻户内之煩壌雷霆
處之東北方之下者倍阿鮭蠪躍之西北方之下者則
泆陽處之水有罔象丘有崒山有⬤野有⬤⬤澤有委
蛇公曰請問委蛇之状何如皇子曰委蛇其大如轂其
長如轅紫衣而朱冠其為物也惡聞雷車之聲則捧其
首而立見之者殆乎霸桓公囅然而笑曰此寡人之所
見者也於是正衣冠與之坐不終日而不知病之去也
(此章言憂來而累生者不明也患去而生得者達理也/○誒音哀詒音䑓誒詒失魂魄也皇子告敖皇姓告敖)
(字齊之賢士也滀敕六反沈水汙也漏神名竈有髻音/結竈神著赤衣狀如美女鮭戸蝸反蠪音聾倍阿神名)
(也鮭蠪状如小兒長一尺四寸黒衣赤幘大冠帶劒持/戟泆音逸泆陽豹頭馬尾作狗頭一云神名也罔象本)
(作無傷云狀如小兒赤黒色赤爪大耳長臂一云水神/名崒本又作莘所巾反又音臻状如狗有角文身五采)
(⬤求龜反状如鼔而一足方音傍本亦作⬤同皇/本亦作⬤同⬤⬤状如蛇兩頭五采文委於危反)紀渻
子為王養鬭雞十日而問雞已乎曰未也方虚憍而恃
氣十日又問曰未也猶應嚮景十日又問曰未也猶疾
視而盛氣十日又問曰幾矣雞雖有鳴者已無變矣望
之似木雞矣其德全矣異雞無敢應者反走矣(此章言/養之以)
(至於全者猶無敵於外况自全乎○王齊王也虚憍居/喬反高仰頭也應應對之應下同嚮許丈反本亦作響)
(景於領反應/響鳴顧景行)孔子觀於吕梁縣水三十仞流沫四十里
黿鼉魚鱉之所不能游也見一丈夫游之以為有苦而
欲死也使弟子並流而拯之數百步而出被髮行歌而
游於塘下孔子從而問焉曰吾以子為鬼察子則人也
請問蹈水有道乎曰亡吾無道吾始乎故長乎性成乎
命與齊俱入與汨偕出(磨翁而旋入者齊也囘伏而湧/出者汨也○吕梁今西河離石)
(西有此縣絶世謂之黄梁淮南子曰古者龍門未/鑿河出孟門之上也齊囘水如磨齊也汨胡忽反)從水
之道而不為私焉(任水而/不任己)此吾所以蹈之也孔子曰何
謂始乎故長乎性成乎命曰吾生於陵而安於陵故也
長於水而安於水性也不知吾所以然而然命也(此章/言人)
(有偏能得而任之則天下無難矣用夫/無難以涉乎生生之道何徃而不通也)梓慶削木為鐻
鐻成見者驚猶鬼神(不似人所作也○梓慶魯大匠也/梓官名慶其名也鐻音據樂器也)
(似夾/鍾)魯侯見而問焉曰子何術以為焉對曰臣工人何
術之有雖然有一焉臣將為鐻未嘗敢以耗氣也必齊
以靜心齊三日而不敢懐慶賞爵禄齊五日不敢懐非
譽巧拙齊七日輒然忘吾有四枝形體也當是時也無
公朝(視公朝若無則/跂慕之心絶矣)其巧專而外滑消(性外之/事去也)然後入
山林觀天性形軀至矣然後成見鐻然後加手焉不然
則己(必取材中者也○見/賢遍反中丁仲反)則以天合天(不離其/自然也)器之所
以疑神者其是與(盡因物之妙故乃/疑是鬼神所作耳)東野稷以御見荘
公進退中繩左右旋中規莊公以為文弗過也使之鉤
百而反顔闔遇之入見曰稷之馬将敗公密而不應少
焉果敗而反公曰子何以知之曰其馬力竭矣而猶求
焉故曰敗(斯明至當之不可過也○東野稷孫卿作東/野畢荘公衛莊公文弗過也謂過織組之文)
(也使之鉤百而反稷白矜其能圓/而驅之如鉤復迹百反而不知止)工倕旋而蓋規矩指
與物化而不以心稽故其靈䑓一而不桎(雖工倕之巧/猶任規矩此)
(言因物之易也○倕音垂云工倕堯時巧人也旋圎也/瞿句也倕工巧任規以見為圎覆蓋其句指不以施度)
(也是與物化之不以心稽/留也補蓋車蓋指手指)忘足屨之適也忘要帶之適
也(百體皆適則/都忘其身也)知忘是非心之適也(是非生於/不適耳)不内變
不外從事㑹之適也(所遇而安故/無所變從也)始乎適而未嘗不適
者忘適之適也(識適者猶/未適也)有孫休者踵門而詫子扁慶
子曰休居鄉不見謂不脩臨難不見謂不勇然而田原
不遇歲事君不遇世賔於鄉里逐於州部則胡罪乎天
哉休惡遇此命也扁子曰子獨不聞夫至人之自行耶
忘其肝膽遺其耳目(闇付自然也○/詫救駕反告也)芒然彷徨乎塵垢
之外(凡非真性/皆塵垢也)逍遙乎無事之業(凡自為者皆/無事之業也)是謂為
而不恃(率性自為耳/非恃而為之)長而不宰(任其自長耳/非宰而長之)今汝飾知
以驚愚脩身以明汙昭昭乎若掲日月而行也汝得全
而形軀具而九竅無中道夭於聾盲跛蹇而比於人數
亦幸矣又何暇乎天之怨哉子徃矣孫子出扁子入坐
有間仰天而歎弟子問曰先生何為歎乎扁子曰向者
休來吾告之以至人之德吾恐其驚而遂至於惑也弟
子曰不然孫子之所言是耶先生之所言非耶非固不
能惑是孫子所言非耶先生所言是耶彼固惑而來矣
又奚罪焉扁子曰不然昔者有鳥止於魯郊魯君説之
為具太牢以饗之奏九韶以樂之鳥乃始憂悲眩視不
敢飲食此之謂以己飬飬鳥也若夫以鳥養飬鳥者宜
棲之深林浮之江湖食之以委蛇則平陸而已矣(各有/所便)
(也○委/蛇泥鰌)今休欵啓寡聞之民也吾告以至人之德譬之
若載鼷以車馬樂鴳以鐘皷也彼又惡能無驚乎哉(此章/言善)
(養生者各任性分之適而至矣○欵空/也啓開也如空之開所見小也鴳音晏)
　　山木第二十
莊子行於山中見大木枝葉盛茂伐木者止其旁而不
取也問其故曰無所可用荘子曰此木以不材得終其
天年夫子出於山舍於故人之家故人喜命豎子殺鴈
而烹之豎子請曰其一能鳴其一不能鳴請奚殺主人
曰殺不能鳴者明日弟子問於莊子曰昨日山中之木
以不材得終其天年今主人之鴈以不材死先生将何
處莊子笑曰周將處夫材與不材之間材與不材之間
似之而非也故未免乎累(設將處此耳以此/未免於累竟不處)若夫乘道
德而浮逰則不然無譽無訾一龍一蛇與時俱化而無
肯專為一上一下以和為量浮逰乎萬物之祖物物而
不物於物則胡可得而累耶此神農黄帝之法則也(故/莊)
(子亦/處焉)若夫萬物之情人倫之𫝊則不然合則離成則毁
廉則挫尊則議有為則虧賢則謀不肖則欺胡可得而
必乎哉悲夫弟子志之其唯道德之鄉乎(不可必故待/之不可以一)
(方也唯與時俱化者為能涉變而常/通耳○𫝊直専反事願可傳行也)市南宜僚見魯侯魯
侯有憂色市南子曰君有憂色何也魯侯曰吾學先王之
道脩先君之業吾敬鬼尊賢親而行之無須㬰離居然
不免於患吾是以憂市南子曰君之除患之術淺矣(育/其)
(身矜其國故雖憂懐萬端尊賢尚行而患慮愈深/者矣○市南宜僚熊宜僚也居市南因為號也)夫豐
狐文豹棲於山林伏於巖穴靜也夜行晝居戒也雖飢
渴隱約猶且胥疏於江湖之上而求食焉定也然且不
免於罔羅機辟之患是何罪之有哉其皮為之灾也今
魯國獨非君之皮耶吾願君刳形去皮洒心去欲而逰
於無人之野(欲令無其身忘其國而任其自化也○豐大/也胥相疏草謂相望疏草也補相視疏逺無)
(人之/處)南越有邑焉名為建德之國(寄之南越取其/去魯之逺也)其民
愚而朴少私而寡欲知作而不知藏與而不求其報不
知義之所適不知禮之所将猖狂妄行乃蹈乎大方(各/恣)
(其本步而人人自蹈其方/則萬方得矣不亦大乎)其生可樂其死可𦵏(言可終/始處之)
吾願君去國捐俗與道相輔而行(所謂去國捐俗謂/蕩除其胷中也)君
曰彼其道逺而險又有江山我無舟車奈何(真謂欲使/之南越)
市南子曰君無形倨(形倨躓/礙之謂)無留居(留居滯守之謂○/無留居無留安居)
以為君車(形與物夷心與物化/斯寄物以自載也)君曰彼其道幽逺而無
人吾誰與為鄰吾無糧我無食安得而至焉市南子曰
少君之費寡君之欲雖無糧而乃足(所謂知足則/無所不足也)君其
涉於江而浮於海望之而不見其崖愈徃而不知其所
窮(絶情欲/之逺也)送君者皆自崖而反(君欲絶則民/各反守其分)君自此逺
矣(超然獨立於/萬物之上也)故有人者累(有人者有之/以為己私也)見有於人者
憂(見有於人者為/人所役用也)故堯非有人非見有於人也(雖有天/下皆寄)
(之百官委之萬物而不與焉斯非有人也/因民任物而不役已斯非見有于人也)吾願去君之
累除君之憂而獨與道遊於大莫之國(欲令蕩然無有/國之懐○莫無)
(也/)方舟而濟於河有虚舩來觸舟雖有惼心之人不怒
有一人在其上則呼張歙之一呼而不聞再呼而不聞
於是三呼邪則必以惡聲隨之向也不怒而今也怒向
也虚而今也實人能虚己以逰世其孰能害之(世雖變/其於虚)
(己以免害一/也○方並也)北宫奢為衛⬤公賦斂以為鐘為壇乎郭
門之外三月而成上下之縣王子慶忌見而問焉曰子
何術之設奢曰一之間無敢設也(澹然抱一耳非敢假/設以益事也○壇祭)
(地縣音𤣥怪/簡⬤故問之)其奢聞之既雕既琢復歸於朴(還用其/本性也)侗
乎其無識(任其純/朴而已)儻乎其怠疑(無所/趣也)萃乎芒乎其送徃
而迎來(無所/欣説)來者勿禁徃者勿止(任彼/也)從其彊梁(順乎/衆也)
(○彊梁/多力也)隨其曲傅(無所係也○謂曲/附己者隨之也)因其自窮(用其不/得不爾)
故朝夕賦斂而毫末不挫(當故/無損)而况有大塗者乎(泰然無/執用天)
(下之自為斯大通之塗也/故曰經之營之不日成之)孔子圍於陳蔡之間七日不
火食太公任徃弔之曰子幾死乎曰然子惡死乎曰然(自/同)
(於好惡耳聖/人無好惡也)任曰予嘗言不死之道東海有鳥焉名曰
意怠其為鳥也翂翂翐翐而似無能引援而飛迫脅而
棲(既𢎞大舒緩又心無常/係○翂音分翐音秩)進不敢為前退不敢為後(常/從)
(容處/中)食不敢先嘗必取其緒(其於隨物而已/○緒次緒也)是故其行
列不斥(與羣俱也○行/戸剛反下亂行)而外人卒不得害是以免於患
(患害生於役知以奔/兢○卒子恤反終也)直木先伐甘井先竭(才之/害也)子其意
者飾知以驚愚脩身以明汙昭昭乎如揭日月而行故
不免也(夫察焉小異則與衆為忤矣混然大同則無獨/異於世矣故夫昭昭者乃㝠㝠之迹也将寄言)
(以遺迹故因/陳蔡以託患)昔吾聞之大成之人曰自伐者無功功成
者墮名成者虧(恃功名以為已成者未/之嘗全○墮許規反)孰能去功與名
而還與衆人(功自衆成/故還之)道流而不明(昧然而/自行耳)居得行而
不名處(彼皆居然自得此行/耳非由名而後處之)純純常常乃比於狂(無心/而動)
(故/也)削迹捐勢不為功名(功自彼成故勢不/在我而名迹皆去)是故無責於
人人亦無責焉(恣情任彼故彼/各自當其責也)至人不聞子何喜哉(寂/澹)
(無懐乃/至人也)孔子曰善哉辭其交逰去其弟子逃於大澤衣
裘褐食杼栗(取於棄人/間之好也)入獸不亂羣入鳥不亂行(若草/木之)
(無心故為禽/獸所不畏)鳥獸不惡而况人乎(蓋寄言以極推至誠/之信任乎物而無受)
(害之/地也)孔子問子桑虖曰吾再逐於魯伐樹於宋削迹於
衛窮於商周圍於陳蔡之間吾犯此數患親交益疏徒
友益散何與子桑虖曰子獨不聞假人之亡與林囘棄
千金之璧負赤子而趨或曰為其布與赤子之布寡矣
(布謂匹帛也○虖/音户布謂貨財也)為其累與赤子之累多矣棄千金之
璧負赤子而趨何也林囘曰彼以利合此以天屬也夫
以利合者迫窮禍患害相棄也以天屬者迫窮禍患害
相收也夫相收之與相棄亦逺矣且君子之交淡若水
小人之交甘若醴君子淡以親(道合/故親)小人甘以絶(飾利/故甘)
(利不可常/有時而絶)彼無故以合者則無故以離(夫無故而自合/者天屬也合不)
(由故則故不足以離之也然/則有故而合必有故而離矣)孔子曰敬聞命矣徐行翔
佯而歸絶學捐書弟子無挹於前其愛益加進(去飾任/素故也)
異日桑虖又曰舜之將死真泠禹曰汝戒之哉形莫若
縁情莫若率(因形率情不矯之以利也○泠音零冷曉/也謂以真道曉語禹也冷或為命又作令)
(命猶/教也)縁則不離率則不勞(形不假故常全/情不矯故常逸)不離不勞則
不求文以待形(任朴而/直前也)不求文以待形固不待物(朴素/而足)
莊子衣大布而補之正緳係屨而過魏王魏王曰何先
生之憊耶莊子曰貧也非憊也士有道德不能行憊也
衣敝屨穿貧也非憊也此所謂非遭時也王獨不見夫
騰猿乎其得柟梓豫章也攬蔓其枝而王長其間雖羿
逢蒙不能眄睨也(遭時得地則升其長枝故雖古之善/射莫之能害大布粗布也緳賢節反)
(帶也係屨屨穿故係眄一作睥睨音詣邪視也憊薄計/反柟音南木名攬舊歴敢反蔓音萬郭武半反王徃况)
(反兩枝相/去長逺)及其得柘棘枳枸之間也危行側視振動悼
慓此筋骨非有加急而不柔也處勢不便未足以逞其
能也今處昏上亂相之間而欲無憊奚可得耶此比干
之見剖心徵也夫(勢不便而强為之則又戮/矣○柘章夜反枸音矩)孔子窮於
陳蔡之間七日不火食左據槁木右撃槁枝而歌焱氏
之風有其具而無其數有其聲而無宫角木聲與人聲
犁然有當於人之心顔囘端拱還目而窺之仲尼恐其
廣己而造大也愛己而造哀也曰囘無受天損易(唯安/之故)
(易○焱必遙反造/適也易以豉反)無受人益難(物之倘來/不可禁禦)無始而非卒
也(於今為始者於昨為卒則所謂/始者即是卒矣言變化之無窮)人與天一也(皆自/然)夫
今之歌者其誰乎(任其自爾則/歌者非我也)囘曰敢問無受天損易
仲尼曰飢渇寒暑窮桎不行天地之行也運物之泄也
(不可/逃也)言與之偕逝之謂也(所謂不識不知而順/帝之則也○言我也)為人臣
者不敢去之執臣之道猶若是而况乎所以待天乎(所/在)
(皆安不以損為損斯/待天而不受其損也)何謂無受人益難仲尼曰始用四
達(感應旁通/為四達)爵祿並至而不窮(旁通故可以/御高大也)物之所利
乃非己也(非己求/而取之)吾命有在外者也(人之生必外有接/物之命非如瓦石)
(止於形/質而已)君子不為盗賢人不為⬤吾若取之何哉(盗竊/者私)
(取之謂也今賢人君子之致/爵禄非私取之受之而已)故曰鳥莫知於鷾鴯目之
所不宜處不給視雖落其實棄之而走(避禍之⬤○知/音智鷾音意鴯)
(音而或云鷾鴯燕也目之所不宜處昌吕/反言不可止處目已羅絡知之故棄之也)其畏人也而
襲諸人間(未有自疏外於人而人存之者也畏人/而入於人間此鳥之所以稱知也矣)社稷
存焉爾(况之至人則𤣥同天下故天下樂推而不厭/相與社而稷之斯無受人益之所以為難也)何
謂無始而非卒仲尼曰化其萬物而不知其禪之者(莫/覺)
(其變○禪市/戰反授予也)焉知其所終焉知其所始正而待之而已耳
(日夜相代未始有極故正而待之/無所為懐也○焉於䖍反下同)何謂人與天一耶仲
尼曰有人天也有天亦天也(凡所謂天皆明/不為而自然)人之不能
有天性也(言自然則自然矣人安能故/有此自然哉自然耳故曰性)聖人晏然體逝
而終矣(晏然無矜而/體與變俱也)荘周逰乎雕陵之樊覩一異鵲自
南方來者翼廣七尺目大運寸感周之顙而集於栗林
莊周曰此何鳥哉翼殷不逝目大不覩蹇裳躩步執弹
而留之覩一蝉方得美䕃而忘其身螳螂執翳而摶之
見得而忘其形(執木葉以自翳於蝉而忘其形之見乎/異鵲也○運寸可囘一寸也感觸也翼)
(殷不逝目大不覩殷大也/留力救反宿留伺其便也)異鵲從而利之見利而忘其
真(目能視翼能逝此鳥之真性/也今見利故忘之○真身也)荘周⬤然曰噫物固相
累(相為利者/恒相為累)二𩔖相召也(夫有欲於物者/物亦有欲之)捐弹而反走
虞人逐而誶之(誶問之也以/周為盗栗也)荘周反入三月不庭藺且
從而問之夫子何為頃間甚不庭乎荘周曰吾守形而
忘身(夫身在人間世有夷險若推夷易之形於此世而/不度此世之所宜斯守形而忘身者也三月不庭)
(不出坐庭中三月藺力信反/且子餘反藺且莊子弟子)觀於濁水而迷於清淵(見/彼)
(而不明即因彼以自/見幾忘反鍳之道也)且吾聞諸夫子曰入其俗從其俗
(不違其/禁令也)今吾逰於雕陵而忘吾身異鵲感吾顙遊於栗
林而忘真栗林虞人以吾為戮吾所以不庭也(以見問/為戮夫)
(荘子推平於天下故每寄言以出竒乃毁仲/尼賤老⬤上掊撃乎三皇下痛病其一身也)陽子之宋
宿於逆旅逆旅人有妾二人其一人美其一人惡惡者
貴而美者賤陽子問其故逆旅小子對曰其美者自美
吾不知其美也其惡者自惡吾不知其惡也陽子曰弟
子記之行賢而去自賢之行安徃而不愛哉(言自賢之/道無時而)
(可○陽子/陽朱也)
　　田子方第二十一
田子方侍坐於魏文侯數稱谿工文侯曰谿工子之師
耶子方曰非也無擇之里人也稱道數當故無擇稱之
文侯曰然則子無師耶子方曰有曰子之師誰耶子方
曰東郭順子文侯曰然則夫子何故未嘗稱之子方曰
其為人也真(無假也○田子方魏文侯/師也名無擇谿工賢人也)人貌而天(雖貌/與人)
(同而獨/任自然)虚縁而葆真(虚而順物/故真不失)清而容物(夫清者患於/太㓗今清而)
(容物與/天同也)物無道正容以悟之使人之意也消(曠然清虚/正己而已)
(而物邪/自消)無擇何足以稱之子方出文侯儻然終日不言
召前立臣而語之曰逺矣全德之君子始吾以聖知之
言仁義之行為至矣吾聞子方之師吾形解而不欲動
口鉗而不欲言(自覺/其近)吾所學者真土梗耳(非真物也○/土梗土人也)
(遭雨/則壊)夫魏真為我累耳(知至貴者以/人爵為累也)温伯雪子適齊舍
於魯魯人有請見之者温伯雪子曰不可吾聞中國之
君子明乎禮義而陋於知人心吾不欲見也至於齊反
舍於魯是人也又請見温伯雪子曰徃也蘄見我今也
又蘄見我是必有以振我也出而見客入而歎明日見
客又入而歎其僕曰每見之客也必入而歎何耶曰吾
固告子矣中國之民明乎禮義而陋于知人心昔之見
我者進退一成規一成矩從容一若龍一若虎(槃辟其/步逶蛇)
(其/迹)其諌我也似子其道我也似父(禮義之弊有斯/飾也○道音導)是以
歎也仲尼見之而不言(己知其/心矣)子路曰吾子欲見温伯
雪子乆矣見之而不言何耶仲尼曰若夫人者目擊而
道存矣亦不可以容聲矣(目裁徃意已達無所/容其德音也擊動也)顔淵問
於仲尼曰夫子步亦步夫子趨亦趨夫子馳亦馳夫子
奔逸絶塵而囘瞠若乎後矣夫子曰囘何謂耶曰夫子
步亦步也夫子言亦言也夫子趨亦趨也夫子辯亦辯
也夫子馳亦馳也夫子言道囘亦言道也及奔逸絶塵
而囘瞠若乎後者夫子不言而信不比而周無器而民
蹈乎前而不知所以然而已矣仲尼曰惡可不察與夫
哀莫大於心死而人死亦次之(夫心以死為死乃更速/其死其死之速由哀以)
(自喪也無哀則已有哀/則心死者乃哀之大也)日出東方而入於西極萬物莫
不比方(皆可/見也)有目有趾者待是而後成功(目成見功足/成行功也)
是出則存是入則亡(直以不見為/亡耳竞不亡)萬物亦然有待也而
死有待也而生(待隱謂之死待顯謂/之生竟無死生也)吾一受其成形而
不化以待盡(夫有不得變而為無故一/受成形則化盡無期也)效物而動(自無/心也)
日夜無隙(恒化/新也)而不知其所終(不以死/為死也)薫然其成形(薫/然)
(自成又/奚為哉)知命不能規乎其前丘以是日徂(不係於前與/變俱徃故曰)
(徂○徂/病也)吾終身與女交一臂而失之可不哀與(夫變化/不可執)
(而留也故雖執臂相守而不能令停若哀死者則/此亦可哀也今人未嘗以此為哀奚獨哀死耶)女殆
著乎吾所以著也彼已盡矣而女求之以為有是求馬
於唐肆也(唐肆非停馬處也言求向者之有不可復得/也人之生若馬之過肆耳恒無駐須臾新故)
(之相續不舍晝夜也著見也言女殆見吾所以見者耳/吾所以見者日新也故已盡矣安得有之○著音張慮)
(反又一音張畧反吾所以著者外化也女殆庻於此耳/吾一不化者則非女所及也是求馬於唐肆也唐肆非)
(停馬處也又/云唐停也)吾服女也甚㤀(服者思存之謂也甚忘謂/過去之速也言女去忽然)
(思之恒/欲不及)女服吾也亦甚忘(俱爾耳不問賢之/與聖未有得停者)雖然女奚
患焉雖忘乎故吾吾有不忘者存(不忘者存謂繼之以/日新也雖忘故吾而)
(新吾已至未始非吾吾何患焉故/能離俗絶塵而與物無不𡨕也)孔子見老⬤老⬤新
沐方将⬤髪而乾慹然似非人(寂澹之至○慹乃牒反/不動貌説文云怖也)
孔子便而待之少焉見曰丘也眩與其信然與向者先
生形體掘若槁木似遺物離人而立於獨也(無其心身/而後外物)
(去也○與音餘下同/掘音屈槁苦老反)老⬤曰吾遊於物之初(初未有而/歘有故逰)
(於物初然後明有物/之不為而自有也)孔子曰何謂邪曰心困焉而不能
知口辟焉而不能言(欲令仲尼必求之於言意之表/也○辟必亦反辟卷不開也)嘗
為女議乎其將(試議隂陽以擬向之無形/耳未之敢必○為于偽反)至隂肅肅至
陽赫赫肅肅出乎天赫赫發乎地(言其/交也)兩者交通成和
而物生焉或為之紀而莫見其形(莫見為紀之/形明其自爾)消息滿
虚一晦一明日改月化日有所為(未嘗/守故)而莫見其功(自/爾)
(故無/功)生有所乎萌(萌於未/聚也)死有所乎歸(歸於/散也)始終相反
乎無端而莫知乎其所窮(所謂迎之不見其/首隨之不見其後)非是也且
孰為之宗孔子曰請問逰是老⬤曰夫得是至美至樂
也得至美而逰乎至樂謂之至人(至美無美至樂無樂/故也○且如字舊于)
(餘反樂音/洛下同)孔子曰願聞其方曰草食之獸不疾易藪水
生之蟲不疾易淵行小變而不失其大常也(死生亦/小變也)喜
怒哀樂不入於胷次(知其小變而不失大/常故也○次中也)夫天下也者
萬物之所一也得其所一而同焉則四肢百體将為塵
垢而死生終始将為晝夜而莫之能滑而况得喪禍福
之所介乎(愈不/足患)棄𨽻者若棄泥塗知身貴於𨽻也(知身/之貴)
(于𨽻故棄之若遺土耳茍知死生/之變所在皆我則貴者常在也)貴在於我而不失於
變(所貴者我也而我/與變俱故無失也)且萬化而未始有極也夫孰足以
患心已為道者解乎此(所謂/縣解)孔子曰夫子德配天地而
猶假至言以修心古之君子孰能脱焉老⬤曰不然夫
水之於汋也無為而才自然矣至人之於德也不修而
物不能離焉若天之自高地之自厚日月之自明夫何
修焉(不修不為而自得/也○汋音灼取也)孔子出以告顔囘曰丘之於道
也其猶醯雞與(醯雞者甕中之蠛蠓○醯/許西反若酒上蠛蠓也)微夫子之發
吾覆也吾不知天地之大全也(比吾全於老⬤猶/甕中之與天地矣)莊子
見魯哀公哀公曰魯多儒士少為先生方者荘子曰魯
少儒哀公曰舉魯國而儒服何謂少乎荘子曰周聞之
儒者冠圜冠者知天時履方履者知地形緩佩玦者事
至而斷君子有其道者未必為其服也為其服者未必
知其道也公固以為不然何不號於國中曰無此道而
為此服者其罪死於是哀公號之五日而魯國無敢儒
服者獨有一丈夫儒服而立乎公門公即召而問以國
事千轉萬變而不窮荘子曰以魯國而儒者一人耳可
謂多乎(德充於内者/不修飾於外)百里奚爵祿不入於心故飯牛而
牛肥使秦穆公忘其賤與之政也有虞氏死生不入於
心故足以動人(内自得者外事全也○飯煩晚/反忘其賤謂忘其飯牛之賤也)宋元君
将畫圗衆史皆至受揖而立䑛筆和墨在外者半有一
史後至者儃儃然不趨受揖不立因之舍公使人視之
則解衣般礴臝君曰可矣是真畫者也(内足者神閒而/意定○受揖而)
(立受命揖而立也儃吐但反般字又作槃礴旁各反般/礴謂箕坐也臝本又作羸同力果反将畫故解衣見形)
文王觀於臧見一丈人釣而其釣莫釣(聊以卒歲○/臧地名也)非
持其釣有釣者也(竟無/所求)常釣也(不以得失經意/其於假釣而已)文王欲
舉而授之政而恐大臣父兄之弗安也欲終而釋之而
不忍百姓之無天也於是旦而屬之夫夫曰昔者寡人
夣見良人黒色而⬤乘駁馬而偏朱蹄號曰寓而政於
臧丈人庶幾乎民有瘳乎諸大夫蹵然曰先君王也文
王曰然則卜之諸大夫曰先君之命王其無它又何卜
焉遂迎臧丈人而授之政典法無更偏令無出三年文
王觀於國則列士壊植散羣長官者不成德螤斛不敢
入於四境列士壊植散羣則尚同也(所謂和其光同其/塵○夫夫大夫也)
(一云夫夫古讀為大夫無它無違命壊音懐下同植行/列也散羣言不養徒衆也一云植者疆界頭造屋以待)
(諌者也長丁丈反下同不成德不利功名也螤音庾補/屬之大夫古本作夫夫夫一大也泰山石始皇文曰御)
(史夫夫盖篆字夫與大同/見文選六解四斗曰螤)長官者不成德則同務也(潔/然)
(自成則與/衆務異也)斔斛不敢入於四境則諸侯無二心也(天下/相信)
(故能同律/度量衡也)文王於是焉以為太師北面而問曰政可以
及天下乎臧丈人昧然而不應泛然而辭朝令而夜遁
終身無聞(為功者非已故功成而身不得不退事遂而/名不得不去名去身退乃可以及天下也)
(大音/泰)顔淵問於仲尼曰文王其猶未耶又何以夢為乎
仲尼曰黙女無言夫文王盡之也(任諸大夫而不/自任斯盡之也)而又
何論刺焉彼直以循斯須也(斯須者百姓之情當悟未悟/之頃故文王循而發之以合)
(其大/情也)列御冦為伯昬無人射引之盈貫(盈貫謂溢鏑也/○為于為反貫)
(古亂反/鏑也)措杯水其肘上(左手如柜右手如附枝右手放/發而左手不知故可措之杯水)
(也○措七故/反肘竹九反)發之適矢復沓(矢去也箭適去復軟沓也/○適丁歴反復扶又反)
方矢復寓(箭方去未至的已復寄杯/於肘上言其捷敏之妙也)當是時猶象人也
(不動/之至)伯昬無人曰是射之射非不射之射也嘗與女登
髙山履危石臨百仞之淵若能射乎於是無人遂登高
山履危石臨百仞之淵背逡巡足二分垂在外揖御冦
而進之御冦伏地汗流至踵伯昬無人曰夫至人者上
闚青天下潜黄泉揮斥八極神氣不變(揮斥猶縱放德/充於内則神滿)
(於外無逺近幽深所在皆明/故審安危之幾澹然自得也)今汝⬤然有恂目之志爾
於中也殆矣夫(不能明至分故有懼有懼而所喪多矣/豈唯射乎○恂救律反恂又作眴音荀)
(爾雅云恂慄也目之志恂謂眩也欲以眩悦人之目故/恂也中丁仲反又如字中精神也䘮息浪反後章同)
肩吾問於孫叔敖曰子三為令尹而不榮華三去之而
無憂色吾始也疑子今視子之鼻間栩栩然子之用心
獨奈何孫叔敖曰吾何以過人哉吾以其来不可却也
其去不可止也吾以為得失之非我也而無憂色而已
矣我何以過人哉且不知其在彼乎其在我乎其在彼
⬤亡乎我在我耶亡乎彼(曠然無係𤣥同彼我則在彼/非獨亡在我非獨存也○栩)
(况甫/反)方将躊躇方将四顧何暇知乎人貴人賤哉(躊躇/四顧)
(謂無可無不可躊/直留反躇直於反)仲尼聞之曰古之真人知者不得説
美人不得濫盗人不得刦伏戲黄帝不得友(伏戲黄帝/者功號耳)
(非所以功者也故况功號於所以功相去逺矣故其名/不足以友於人也○刦居業反元嘉本作却戯音羲)
死生亦大矣而無變乎已况爵祿乎若然者其神經乎
大山而無介入乎淵泉而不濡處卑細而不憊充滿天
地既以與人已愈有(割肌膚以為天下者彼我俱失也/使人人自得於己者與人而不損)
(於己也其神明充滿天地故所在皆可所在皆可故不/損己為物而放於自得之地也○介音界憊皮拜反)
楚王與凡君坐少焉楚王左右曰凡亡者三(言有三亡/徴也○凡)
(國名在汲郡共縣案左傳凡周公之後也隐七年天王/使凡伯來聘俗本此後有孔子窮於陳蔡及孔子謂顔)
(囘二章與譲王篇同衆家並於譲王篇音之檢此/二章無郭訌似如重出古本皆無謂無者是也)凡君
曰凡之亡也不足以喪吾存(遺凡/故也)夫凡之亡不足以喪
吾存則楚之存不足以存存(夫遺之者不以亡為亡則/存亦不足以為存矣曠然)
(無矜乃/常存也)由是觀之則凡未始亡而楚未始存也(存亡更/在於心)
(之所措耳天/下竟無存亡)
　　知北遊第二十二
知北遊於𤣥水之上登隱弅之丘而適遭無為謂焉知
謂無為謂曰予欲有問乎若何思何慮則知道何處何
服則安道何從何道則得道三問而無為謂不答也非
不答不知答也知不得問反於白水之南登狐闋之上
而睹狂屈焉知以之言也問乎狂屈曰唉予知之將語
若中欲言而忘其所欲言知不得問反於帝宫見黄帝
而問焉黄帝曰無思無慮始知道無處無服始安道無
從無道始得道知問黄帝曰我與若知之彼與彼不知
也其孰是耶黄帝曰彼無為謂真是也狂屈似之我與
汝終不近也夫知者不言言者不知故聖人行不言之
教(任其自行斯不言之教/也○弅音紛唉哀在反)道不可致(道在自然非/可言致者也)德不
可至(不失徳故稱德/稱德而不至也)仁可為也義可虧也禮相偽也故
曰失道而後德失德而後仁失仁而後義失義而後禮
禮者道之華而亂之首也(禮有常則故矯/效之所由生也)故曰為道者
日損(損華/偽也)損之又損之以至於無為無為而無不為也
(華去而朴全則/雖為而非為也)今已為物也(物失其所/故有為物)欲復歸根不亦
難乎其易也其唯大人乎(其歸根之易者唯大人耳大/人體合變化故化物不難○)
(易以/䜴反)生也死之徒(知變化之道/者不以為易)死也生之始孰知其紀
(更相為始則未/知孰死孰生也)人之生氣之聚也聚則為生散則為死
(俱是聚也/俱是散也)若死生為徒吾又何患(患生/於異)故萬物一也是
其所美者為神奇其所惡者為⬤腐⬤腐復化為神奇
神奇復化為⬤腐故曰通天下一氣耳(各以所美為神/奇所惡為臭腐)
(耳然彼之所美我之所惡也我之所美彼或惡/之故通共神竒通共臭腐耳死生彼我豈殊哉)聖人故
貴一知謂黄帝曰吾問無為謂無為謂不應我非不我
應不知應我也吾問狂屈狂屈中欲告我而不我告非
不我告中欲告而忘之也今予問乎若若知之奚故不
近黄帝曰彼其真是也以其不知也此其似之也以其
忘之也予與若終不近也以其知之也狂屈聞之以黄
帝為知言(明夫自然者非言知之所得故當昧乎無言/之地是以先舉不言之標而后寄明於黄帝)
(則夫自然之㝠物/槩乎可得而見也)天地有大美而不言四時有明法而
不議萬物有成理而不説(此孔子之所以云予欲無/言○大美謂覆載之美也)聖
人者原天地之美而達萬物之理是故至人無為(任其/自為)
(而/已)大聖不作(唯因/任也)觀於天地之謂也(觀其形容象其物/宜與天地不異)
今彼神明至精與彼百化(百物自化而/神明不奪)物已死生方圎
莫知其根也(夫死者已自死生者已自生圓者已自/圎方者已自方未有為其根者故莫知)扁
然而萬物自古以固存(豈待為之而后存焉/○扁音偏又音幡)六合為巨
未離其内(計六合在無極之中則陋矣○離/力智反其内謂不能出百化也)秋毫為小
待之成體(秋豪雖小非無/亦無以容其質)天下莫不沈浮終身不故(日/新)
(也/)隂陽四時運行各得其序(不待/為之)惽然若亡而存(昭然/若存)
(則亡矣/惽音昬)油然不形而神(挈然有形則不神○油/音由謂無所給措也)萬物
畜而不知此之謂本根(畜之而不得其本性之根故不/知其所以畜也○畜同勅六反)
可以觀於天矣(與天/同觀)齧缺問道乎⬤衣被衣曰若正汝
形一汝視天和将至攝汝知一汝度神將來舍德将為
汝美道将為汝居汝瞳焉如新生之犢而無求其故言
未卒齧缺睡寐被衣大説行歌而去之曰形若槁骸心
若死灰真其實知不以故自持(與變/俱也)媒媒晦晦無心而
不可與謀彼何人哉(獨化/者也)舜問乎丞曰道可得而有乎
曰汝身非汝有也汝何得有夫道(夫身者非汝所能有/也塊然而自有耳身)
(非汝所有而况道哉○舜師也一/云古有四輔前疑后丞葢官名)舜曰吾身非吾有也
孰有之哉曰是天地之委形也生非汝有是天地之委
和也性命非汝有是天地之委順也(若身是汝有者則/美惡死生當制之)
(由汝今氣聚而生汝不能禁也氣散而死汝不能/止也明其委結而自成耳非汝有也○委積也)孫子
非汝有是天地之委蛻也(氣自委結而蟬蛻/也○蛻敕外反)故行不知
所徃處不知所持食不知所味(皆在自爾中/來故不知也)天地之彊
陽氣也又胡可得而有耶(彊陽猶運動耳明斯道也/庶可以遺身而忘生也)孔
子問於老⬤曰今日晏間敢問至道老⬤曰汝齋戒疏
瀹而心澡雪而精神掊擊而知夫道窅然難言哉将為
汝言其崖略夫昭昭生於㝠㝠有倫生於無形精神生
於道(皆所以明其獨/生而無所資借)形本生於精(皆由精/以至粗)而萬物以形
相生故九竅者胎生八竅者卵生(言萬物雖以形相生/亦皆自然耳故胎卵)
(不能易種而生明/神氣之不可為也)其來無迹其徃無崖無門無房四達
之皇皇也(夫率自然之性逰無迹之塗者放形骸於天/地之間寄精神於八方之表是以無門無房)
(四達皇皇逍遙六/合與時偕行也)邀於此者四肢彊思慮恂達耳目聦
明其用心不勞其應物無方(人生而遇此道則/天性全而精神定)天不得
不髙地不得不廣日月不得不行萬物不得不昌此其
道與(言此皆不得不然而自/然耳非道能使然也)且夫博之不必知辯之不
必慧聖人以斷之矣(㫁棄知慧而/付之自然也)若夫益之而不加益
損之而不加損者聖人之所保也(使各保其正分而已/故無用知慧為也)
淵淵乎其若海(容恣/無量)魏魏乎其終則復始也(與化俱者/乃積無窮)
(之紀可/謂魏魏)運量萬物而不匱(用物而不役/已故不匱也)則君子之道彼
其外與(名取於/身而足)萬物皆徃資焉而不匱此其道與(還用/物故)
(我不匱此明道之贍物在於不贍不贍而物自得/故曰此其道與言至道之無功無功乃足稱道也)中國
有人焉非陰非陽(無所/偏名)處於天地之間直且為人(敖然/自放)
(所遇而安/了無功名)將反於宗(不逐/末也)自本觀之生者喑醷物也(直/聚)
(氣也○喑音蔭醷於/界反喑醷聚氣貌)雖有夀夭相去幾何須㬰之説也
奚足以為堯桀之是非(死生猶未足殊况夀夭/之間哉○幾居豈反)果蓏有
理(物無不理但當順/之○蓏力果反)人倫雖難所以相齒(人倫有知慧/之變故難也)
(然其知慧自相齒/耳但當從而任之)聖人遭之而不違(順所/遇也)過之而不守
(宜過/而過)調而應之德也偶而應之道也(調偶和合/之謂也)帝之所
興王之所起也(如斯/而已)人生天地之間若白駒之過郤忽
然而已(乃不足惜○白駒或云日也/郤去逆反本亦作隙隙孔也)注然勃然莫不出
焉油然漻然莫不入焉(出入者變化之謂耳言天/下未有不變也○漻音流)已化
而生又化而死(俱是/化也)生物哀之(死物/不哀)人𩔖悲之(死𩔖/不悲)解
其天弢墮其天袠(解脫也○弢勅刀反弓衣/也墮許規反袠陳筆反)紛乎宛乎
(變化⬤煴/宛於阮反)魂魄将徃乃身從之乃大歸乎(無為用心/於其間也)不
形之形形之不形(不形形乃成若形/之則敗其形矣)是人之所同知
也(雖知之然不能任其自/形而反形之所以多敗)非将至之所務也(務則/不至)此衆
人之所同論也(雖論之然故不能/不務所以不至也)彼至則不論(悗然不/覺乃至)
論則不至明見無值(闇至/乃值)辯不若黙道不可聞聞不若
塞此之謂大得(黙而塞之則無/所奔逐故大得)東郭子問於荘子曰所
謂道惡乎在荘子曰無所不在東郭子曰期而後可(欲/令)
(荘子指/名所在)莊子曰在螻蟻曰何其下耶曰在稊稗曰何其
愈下耶曰在瓦甓曰何其愈甚耶曰在屎溺東郭子不
應莊子曰夫子之問也固不及質(舉其標質言無所不/任而方復怪此斯不)
(及質也○稗蒲賣/反稊稗二草名)正獲之問於監市履豨也每下愈况
(豨大豕也夫監市之履豕以知其肥瘦者愈履其難肥/之處愈知豕肥之要今問道之所在而每况之於下賤)
(則明道之不逃於物也必矣○正亭卒也獲其名也監/市又魁也豨大豕也履踐也夫市魁履豕履其股脚豨)
(難肥處故知豕肥耳問/道亦况下賤則知道也)汝唯莫必無乎逃物(若必謂無/之逃物則)
(道不周矣道而不/周則未足以為道)至道若是大言亦然(明道不/逃物)周徧咸
三者異名同實其指一也嘗相與遊乎無何有之宫同
合而論無所終窮乎(若逰有則不能周徧咸也故同合/而論之然后知道無不在知道之)
(無不在然后能曠然/無懐而逰彼無窮也)嘗相與無為乎澹而靜乎漠而清
乎調而間乎(此皆無為故/也○間音閑)寥己吾志(寥然/空虚)無徃焉而不
知其所至(志茍寥然則無所徃矣無徃焉故徃而不/知其所至有徃焉則理未動而志已驚矣)去
而來不知其所止(斯順/之也)吾已徃來焉而不知其所終(但/徃)
(來不由於知耳不為不徃來也徃/來者自然之常理也其有終乎)彷徨乎馮閎大知入
焉而不知其所窮(馮閎者虚廓之謂也大知逰乎廖廓/恣變化之所如故不知也○馮皮氷)
(反閎音宏虛/廓之謂也)物物者與物無際(明物物者無物而物自/物耳物自物耳故㝠也)
而物有際者所謂物際者也(物有際故每相與不能/㝠然真所謂際者也)不
際之際際之不際者也(不際者雖有物物之名直明物/之自物耳物物者竟無物也際)
(其安/在乎)謂盈虚衰殺彼為盈虚非盈虚彼為衰殺非衰殺
彼為本末非本末彼為積散非積散也(既明物物者無/物又明物之不)
(能自物則為之者誰乎哉皆/忽然而自爾也○殺色界反)妸荷甘與神農同學於老
龍吉神農隱几闔戸晝瞑妸荷甘日中奓戸而入曰老
龍死矣神農隱几擁杖而起嚗然放杖而笑(起而悟夫/死之不足)
(驚故還放杖而笑也○妸於何反荷/音河奓音奢開也嚗音剥放杖聲也)曰天知予僻陋慢
訑故棄予而死已矣夫子無所發予之狂言而死矣夫
(自肩吾以下皆以至言為狂而不信也故/非老龍連叔之徒莫足與言也○訑音但)弇堈弔聞之
曰夫體道者天下之君子所繫焉(言體道者人之宗主/○弇音奄堈音剛)
今於道秋毫之端萬分未得處一焉(秋毫之端細矣又/未得其萬分之一)
而猶知藏其狂言而死又况夫體道者乎(明夫至道非/言之所得也)
(唯在乎/自得耳)視之無形聽之無聲於人之論者謂之㝠㝠所
以論道而非道也(㝠㝠而猶復非/道明道之無名)於是泰清問乎無窮
曰子知道乎無窮曰吾不知又問乎無為無為曰吾知
道曰子之知道亦有數乎曰有曰其數若何無為曰吾
知道之可以貴可以賤可以約可以散此吾所以知道
之數也泰清以之言也問乎無始曰若是則無窮之弗
知與無為之知孰是而孰非乎無始曰不知深矣知之
淺矣弗知内矣知之外矣於是泰清中而歎曰弗知乃
知乎知乃不知乎孰知不知之知(凡得之不由/於知乃㝠也)無始曰
道不可聞聞而非也道不可見見而非也道不可言言
而非也(故黙成乎不聞不/見之域而後至焉)知形形之不形乎(形白形耳/形形者竟)
(無物/也)道不當名(有道名而竟無物/故名之不能當也)無始曰有問道而應
之者不知道也雖問道者亦未聞道(不知故問問之而/應則非道也不應)
(則非問者所得故雖/問之亦終不聞也)道無問問無應(絶學去教而歸/於自然之意也)無
問問之是問窮也(所謂/貴空)無應應之是無内也(實無而假/有以應者)
(外/矣)以無内待問窮若是者外不觀乎宇宙内不知乎大
初是以不過乎崐崘不遊乎大虚(若夫婪落天地逰虚/涉逺以入乎㝠㝠者)
(不應而已矣/○大音泰)光曜問乎無有曰夫子有乎其無有乎光
曜不得問而熟視其状貌窅然空然終日視之而不見
聽之而不聞搏之而不得也光曜曰至矣其孰能至此
乎予能有無矣而未能無無也及為無有矣何從至此
哉(此皆絶學之意也於道絶之則夫學者乃在根本中/來矣故學之善者其唯不學乎○窅烏了反搏音博)
大馬之捶鉤者年八十矣而不失豪芒(玷捶鉤之輕重/而無毫芒之差)
(也○捶之睡反大馬司馬也江/東三魏之間人皆謂鍜為捶)大馬曰子巧與有道與
曰臣有守也臣之年二十而好捶鉤於物無視也非鉤
無察也是用之者假不用者也以長得其用而况乎無
不用者乎物孰不資焉(都無懐則/物來皆應)冉求問於仲尼曰未
有天地可知耶仲尼曰可古猶今也(言天地常存乃/無未有之時)冉
求失問而退明日復見曰昔者吾問未有天地可知乎
夫子曰可古猶今也昔日吾昭然今日吾昧然敢問何
謂也仲尼曰昔之昭然也神者先受之(虚心以待命/斯神受也)今
之昧然也且又為不神者求耶(思求更致不了/○為于偽反)無古無
今無始無終(非唯無不得化而為有也有亦不得化而/為無矣是以夫有之為物雖千變萬化而)
(不得一為無也不得一為無故/自古無未有之時而常存也)未有子孫而有子孫可
乎(言世世無極○言其要有由不得無故而有傳世故/有子孫不得無子而有孫也如是天地不得先無而)
(今有/也)冉求未對仲尼曰已矣未應矣不以生生死(夫死/者獨)
(化而死耳非夫/生者生此死也)不以死死生(生者亦獨/化而生耳)死生有待耶(獨/化)
(死/生)皆有所一體(死與生各/自成體)有先天地生者物耶物物者
非物物出不得先物也猶其有物也猶其有物也無已
(誰得先物者乎哉吾以隂陽為先物而隂陽者即所謂/物耳誰又先隂陽者乎吾以自然為先之而自然即物)
(之自爾耳吾以至道為先之矣而至道者乃至無也既/以無矣又奚為先然則先物者誰乎哉而猶有物無已)
(明物之自然非有使/然也○有先悉薦反)聖人之愛人也終無已者亦乃取
於是者也(取於自爾故恩流/百代而不廢也)顔淵問乎仲尼曰囘嘗聞
諸夫子曰無有所将無有所迎囘敢問其遊仲尼曰古
之人外化而内不化(以心順形/而形自化)今之人内化而外不化
(以心/使形)與物化者一不化者也(常無心故一不化一/不化乃能與物化耳)安化
安不化(化與不化皆任/彼耳斯無心也)安與之相靡(直無心而恣其自/化耳非將迎而靡)
(順/之)必與之莫多(不將不迎/則足而止)豨韋氏之囿黄帝之圃有虞
氏之宫湯武之室(夫無心而自化/乃羣聖所逰處)君子之人若儒墨者
師故以是非相□也而况今之人乎(□和也夫儒之師/天下之難和者而)
(無心者猶故和之而况其/凡乎○□子兮反和也)聖人處物不傷物(至順/也)不傷
物者物亦不能傷也(在我/而已)唯無所傷者為能與人相将
迎(無心故至順至順故能無/所将迎而義冠於将迎也)山林與⬤壌與使我欣欣
然而樂與(山林皋壌未善於我而我/便樂之此為無故而樂也)樂未畢也哀又繼
之(夫無故而樂亦無故而哀也則凡/所樂不足樂凡所哀不足哀也)哀樂之來吾不能
禦其去弗能止悲夫世人直謂物逆旅耳(不能坐忘自/得而為哀樂)
(所寄/也)夫知遇而不知所不遇(知之所遇者即知之知/之所不遇者即不知也)知
能能而不能所不能(所不能者不能强能也由此觀之/知與不知能與不能制不由我也)
(當付之/自然耳)無知無能者固人之所不免也(受生各/有分也)夫務免
乎人之所不免者豈不亦悲哉至言去言至為去為(皆/自)
(得/也)齊知之所知則淺矣(夫由知而後得者假學者耳/故淺也○齊才細反又如字)
　
　
　
　
　
　
　
　
　
　
　
　
　莊子注巻七
欽定四庫全書
　莊子注巻八　　　　　　　晉　郭象　注
　　雜篇庚桑楚第二十三
老⬤之役有庚桑楚者偏得老⬤之道以北居畏壘之
山其臣之畫然知者去之其妾之挈然仁者逺之(畫然/飾知)
(挈然矜仁○老⬤之役役學徒弟子也廣雅云役使也/庚桑楚楚名庚桑姓也太史公書作亢桑偏音篇畏本)
(或作㟪畏於鬼仄壘力罪反㟪壘山名也或云在魯又/云在梁州畫音獲知音智挈本又作契言人以仁智為)
(臣妾庚桑悉/棄仁智也)擁腫之與居(擁腫/朴也)鞅掌之為使(鞅掌/自得)居三
年畏壘大壌畏壘之民相與言曰庚桑子之始來吾洒
然異之(異其棄智而任愚○壌/而掌反本又作穣豐也)今吾日計之而不足嵗
計之而有餘(夫與四時俱/者無近功)庶幾其聖人乎子胡不相與
尸而祝之社而稷之乎庚桑子聞之南面而不釋然弟
子異之庚桑子曰弟子何異於予夫春氣發而百草生
正得秋而萬寳成夫春與秋豈無得而然哉天道已行
矣(夫春秋生成皆得自然之道故不為也○正得/秋而萬寶成天地以萬物為寶至秋而成也)吾聞
至人尸居環堵之室而百姓猖狂不知所如徃(直自徃/耳非由)
(知也○環廣雅云圓也堵丁魯反一/丈曰堵環堵者面各一丈言小也)今以畏壘之細民而
⬤⬤焉欲爼豆予于賢人之間我其杓之人耶(不欲為/物標杓)
(○杓/音的)吾是以不釋於老⬤之言(⬤云功成事遂而百姓/皆謂我自爾今畏壘反)
(此故不/釋然)弟子曰不然夫尋常之溝巨魚無所還其體而
鯢鰌為之制步仞之丘陵巨獸無所隱其軀而㜸狐為
之祥(弟子謂大人必有豐禄也○八尺曰尋倍尋曰常/六尺為步七尺曰仞廣一步髙一仞也孔安國云)
(八尺曰仞小爾雅云四尺曰仞㜸/魚竭反云野狐依之作妖祥也)且夫尊賢授能先善
與利自古堯舜以然而况畏壘之民乎夫子亦聽矣庚
桑子曰小子來夫函車之獸介而離山則不免于罔罟
之患吞舟之魚碭而失水則蟻能苦之故鳥獸不厭髙
魚龞不厭深(去利逺害乃全○函車之獸獸大如車也/一云大容車介音戒廣雅云獨也離力智)
(反碭徒浪反謂/陽溢而失水也)夫全其形生之人藏其身也不厭深𦕈
而已矣(若嬰身於利/禄則粗而淺)且夫二子者又何足以稱揚哉(二/子)
(謂堯/舜)是其於辯也將妄鑿垣墻而殖蓬蒿也(将令後世/妄行穿鑿)
(而殖⬤/亂也)簡髮而櫛數米而炊(理錐刀之末也○櫛/莊畢反理於小利也)竊竊
乎又何足以濟世哉(混然一之無/所治為乃濟)舉賢則民相軋(将戾/拂其)
(性以待其所尚/○軋烏⬤反)任知則民相盗(真不足而以知繼之則/偽矣偽以求生非盗如)
(何○知/音智)之數物者不足以厚民民之於利甚勤子有殺
父臣有殺君正晝為盗日中穴阫(無所復顧○殺本又/作弑阫音裴云阫墻)
(也言無/所畏忌)吾語汝大亂之本必生于堯舜之間其末存乎
千世之後千世之後其必有人與人相食者也(堯舜遺/其迹飾)
(偽播其後/以致斯弊)南榮趎蹵然正坐曰若趎之年者已長矣将
惡乎托業以及此言邪庚桑子曰全汝形(守其分也○/趎昌于反庚)
(桑弟子也漢書古/今人表作南榮疇)抱汝生(無攬乎其/生之外也)無使汝思慮营营
若此三年則可以及此言也南榮趎曰目之與形吾不
知其異也而盲者不能自見耳之與形吾不知其異也
而聾者不能自聞心之與形吾不知其異也而狂者不
能自得(目與目耳與耳心與心其形相似而所/能不同茍有不同則不可强相法效也)形之與
形亦辟矣(未有閉之○辟/婢亦反開也)而物或間之耶欲相求而不
能相得(兩形雖開而不能相得/將有間也間問厠之間)今謂趎曰全汝形抱汝
生勿使汝思慮营营趎勉聞道達耳矣(早聞形隔故難/化也○勉强也)
(本或作晚達耳僅達/於耳未徹入於心也)庚桑子曰辭盡矣曰奔蜂不能化
藿蠋越雞不能伏鵠卵魯雞固能矣雞之與雞其德非
不同也有能與不能者其才固有巨小也今吾才小不
足以化子子胡不南見老子南榮趎贏糧七日七夜至
老子之所老子曰子自楚之所來乎南榮趎曰唯老子
曰子何與人偕來之衆也(挾三言而來故○奔蜂小蜂/也一云土蜂蠋音蜀豆藿中)
(大青虫也越雞小雞也或云荆雞/也魯雞大雞也今蜀雞也贏音盈)南榮趎瞿然顧其後
老子曰子不知吾所謂乎南榮趎俯而慙仰而歎曰今
者吾忘吾答因失吾問老子曰何謂也南榮趎曰不知
乎人謂我朱愚知乎反愁我軀不仁則害人仁則反愁
我身不義則傷彼義則反愁我已我安逃此而可此三
言者趎之所患也願因楚而問之老子曰向吾見若眉
睫之間吾因以得汝矣今汝又言而信之若規規然若
喪父母掲竿而求諸海也汝亡人哉惘惘乎汝欲反汝
情性而無由入可憐哉南榮趎請入就舍召其所好去
其所惡十日自愁復見老子老子曰汝自洒濯孰哉欝
欝乎然而其中津津乎猶有惡也夫外韄者不可繁而
捉将内揵内韄者不可繆而捉将外揵(揵闗揵也耳目/外也心術内也)
(夫全形抱生莫若忘其心術遺其耳目若乃聲色韄於/外則心術塞於内欲惡韄於内則耳目喪於外固必無)
(得無失而後為通也○睷音/接目毛也韄音霍捉則角反)外内韄者道德不能持而
况放道而行者乎(偏韄且不可况外内俱韄乎将耳目/眩惑於外而心術流蕩於内雖繁手)
(以執之綢繆以持之弗能/止也○放方徃反依也)南榮趎曰里人有病里人問
之病者能言其病然其病病者猶未病也若趎之聞大
道譬猶飲藥以加病也趎願聞衛生之經而已矣老子
曰衛生之經能抱一乎(不離其性○加如字元嘉本作/知病崔本作駕云加也衛生李)
(云防衛其生/令合道也)能勿失乎(還自/得也)能無卜筮而知吉凶乎(當/則)
(吉過則凶/無所卜也)能止乎(止於/分也)能已乎(無追/故迹)能⬤諸人而求諸
已乎(全我而/不效彼)能翛然乎(無停迹也○翛音/霄人音育順也)能侗然乎(無/節)
(礙/也)能兒子乎兒子終日嘷而嗌不嗄和之至也(任聲之/自出不)
(由於喜怒○皥户羔反又作号嗌/音益喉也⬤也嗄於邁反啞也)終日握而手不掜共
其德也(任手之自握非獨得也○捲手曰/握掜五禮反崔云寄也共壹也)終日視而目
不瞚偏不在外也(任目之自見非係於色/也○瞚字又作瞬動也)行不知所之
(任足之自/行無所趣)居不知所為(縱體而/自任也)與物委蛇(斯順之也○/委於危反蛇)
(以支/反)而同其波(物波/亦波)是衛生之經已南榮趎曰然則是
至人之德已乎(若能自⬤而用此言/便欲自謂至人之德)曰非也是乃所謂
氷解凍釋者(能乎明/非自爾)夫至人者相與交食乎地而交樂
乎天(自無其心皆與物共○/交俱也共也樂音洛)不以人物利害相攖不相
與為怪不相與為謀不相與為事翛然而徃侗然而來
是謂衛生之經已曰然則是至乎(謂已便可得/此言而至耶)曰未也
吾固告汝曰能兒子乎(非以此言為不至也但能聞而/學者非自至耳茍不自至則雖)
(聞至言道可以為經胡可得至/哉故學者不至至者不學也)兒子動不知所為行不
知所之身若槁木之枝而心若死灰若是者禍亦不至
福亦不來禍福無有惡有人災也(禍福生於失得人災/由於愛惡今槁木死)
(灰無情之至則愛/惡失得無自而來)宇泰定者發乎天光(夫德宇泰然而/定則其所發者)
(天光耳非人耀○宇器宇/也謂器宇閒泰則靜定也)發乎天光者人見其人(天光/自發)
(則人見其人物見其物物各自/見而不見彼所以泰然而定也)人有脩者乃今有恒(人/而)
(脩人則自得/矣所以常泰)有恒者人⬤之天助之(常泰故能反居我/宅而自然獲助也)
人之所舍謂之天民天之所⬤謂之天子(出則天子處/則天民此二)
(者俱以泰然而自得/之非為而得之也)學者學其所不能學也行者行其
所不能行也辯者辯其所不能辯也(凡所能者雖行非/為雖習非學雖言)
(非/辯)知止乎其所不能知至矣(所不能知不可强/知故止斯至也)若有不
即是者天鈞敗之(意雖欲為為者/必敗理終不能)備物以将形(因其自/備而順)
(其成/形)藏不虞以生心(心自生耳非虞而出/之虞者億度之謂)敬中以達彼
(理自達彼耳非/慢中而敬外)若是而萬惡至者皆天也(天理自/有窮通)而非
人也(有為而致惡/者乃是人)不足以滑成(安之若命故其成/不滑○滑音骨)不可
内於靈䑓(靈䑓者心也清暢/故憂患不能入)靈䑓者有持(有持者謂不/動於物耳其)
(實非/持)而不知其所持(若知其所/持則持之)而不可持者也(持則/失也)不
見其誠已而發(此妄發作○不見其誠已而/發謂不自照其内而外馳也)毎發而不
當(發而不由已誠何由而當○當丁浪反/爾雅云毎雖也謂雖有發動不中當)業入而不⬤
(事不居/其分内)毎更為失(發由已誠/乃為得也)為不善乎顯眀之中者人
得而誅之為不善乎幽間之中者鬼得而誅之眀乎人
眀乎鬼者然後能獨行(幽顯無愧於心則獨/行而不懼○間音閑)劵内者行
乎無名(劵分也夫遊於分/内者行不由於名)券外者志乎期費(有益無益/期欲損己)
(以為物也○費芳貴反下同廣雅云期卒也費/耗也言若存分外而不止者卒有所費耗也)行乎無
名者唯庸有光(本有斯光/因而用之)志乎期費者唯賈人也(雖已/所無)
(猶惜彼而販賣/也○賈音古)人見其⬤猶之魁然(夫期費者人已見/其⬤矣而猶自以)
(為安○魁安也謂衆人已見其跂/求分外而猶自安可羞愧之甚也)與物窮者物入焉(窮/謂)
(終/始)與物且者其身之不能容焉能容人(且謂劵外而跂/者跂者不立焉)
(能自容不能自容焉能容人/人不獲容則去也○且始也)不能容人者無親無親者
盡人(身且不能容則雖已非已/况能有親乎故盡是他人)兵莫⬤于志鏌鎁為下
(夫志之所攖燋火凝水故其為兵/甚於劒㦸也○⬤七坎反痛也)冦莫大於隂陽無所
逃於天地之間非隂陽賊之心則使之也(心使氣則隂/陽徴結於五)
(臟而所在皆隂/陽也故不可逃)道通其分也其成也毀也(成毀無常分/而道皆通○)
(分符/問反)所惡乎分者其分也以備(不守其分而求備焉所/以惡分也○惡烏路反)
(下/同)所以惡乎備者其有以備(本分不備而有以求備所/以惡備也若其本分素備)
(豈惡/之哉)故出而不反見其鬼(不反守其分内則其死不久/○故出而不反謂情識外馳)
(而不反觀於内也見其鬼永淪危殆/資死之術已行及之故曰見鬼也)出而得是謂得死
(不出而無得乃得生○出而得是謂得死若/情識外馳以為得者是曰得死耳非理也)㓕而有實
鬼之一也(已㓕其性矣雖有斯生何異於鬼○㓕而有/實鬼之一也廣雅云㓕殄也盡也實塞也既)
(殄塞純朴之道而外馳澆薄之境雖/復行尸於世與鬼何别故云鬼一也)以有形者象無形
者而定矣(雖有斯形茍能曠然無/懐則生全而形定也)出無本(歘然自生/非有本)入
無竅(歘然自死非有根○出生也入死也本始也竅孔/也所以知有形累於無形者以其出入無本竅故)
(也/)有實而無乎處有長而無乎本剽有所出而無竅者
有實(言出者自有實耳其所出無根竅以出之○處昌/㨿反下同長丁丈反増也又如字下同剽本亦作)
(摽同甫小反末也所出夫生必有所出也而無此眀所/出是無也既是無矣何能有所出耶竅者有實既言有)
(竅必有實求實/不得竅亦無也)有實而無乎處者宇也(宇者有四方上/下而四方上下)
(未有窮處○有實而無手處者宇也三蒼云/四方上下為宇宇雖有實而無定處可求也)有長而無
本剽者宙也(宙者有古今之長而古今之長無極○有/長而無本剽者宙也三蒼云徃古來今曰)
(宙説文曰舟輿所極覆為宙長猶増也本始/也宙雖有増長亦不知其始末所至者也)有乎生有
乎死有乎出有乎入入出而無見其形(死生出入皆欻/然自爾無所由)
(故無所/見其形)是謂天門(天門者萬物之都名也謂/之天門猶云衆妙之門也)天門者無
有也萬物出乎無有(死生出入皆歘然自爾未有為之/者也然有聚散隱顯故有出入之)
(名徒有名耳竟無出入門其安在乎/故以無為門以無為門則無門也)有不能以有為有
(夫有之未生以何為生乎故/必自有耳豈有之所能有乎)必出乎無有(此所以明有/之不能為有)
(而自有耳非謂無能為有/也若無能為有何謂無乎)而無有一無有(一無有則遂/無矣無者遂)
(無則有自/歘生眀矣)聖人藏乎是(任其自生/而不生生)古之人其知有所至
矣惡乎至有以為未始有物者至矣盡矣弗可以加矣
其次以為有物矣将以生為喪也(喪其散而之乎聚也/○惡音烏喪息浪反)
以死為反也(還融/液也)是以分已(雖欲均之然已分/矣○分方云反)其次曰
始無有既而有生生俄而死以無有為首以生為體以
死為㞍孰知有無死生之一守者吾與之為友是三者
雖異公族也(或有而無之或有而一之或分而齊之故/謂三也此三者雖有盡與不盡然俱能無)
(是非於胷中故謂之/公族○㞍苦羔反)昭景也著戴也甲氏也著封也非
一也(此四者雖公族然已非一則向之三者已復差之/著丁畧反又張慮反戴本亦作載甲氏也著張慮)
(反久也又丁畧反封也非一也一説云昭景甲三者皆/楚同宗也著戴者謂著冠世世處楚朝為衆人所戴仰)
(也著封者謂世世處封邑而光著久也昭景甲三姓雖/異論本則同也一云昭景二姓楚之所顯戴皆甲姓顯)
(封雖非一姓同出公族喻死生同/也此兩説與註不同聊出之耳)有生黬也(直聚氣也/○黬烏簟)
(反云黶有庛也有庛者欲/披除之字林云釡底黒也)披然曰移是(既披然而有分/則各是其所是)
(也是無常在故曰移○披普皮反然曰/移是或云緘然聚而生披然散而死也)嘗言移是非所
言也(所是之移己/著於言前矣)雖然不可知者也(不言其移則其移/不可知故試言也)
臘者之有膍胲可散而不可散也(物各有用○臘力闔/反膍音毘牛百葉也)
(本或作毘音昆獐也胲古來反足大指也一云備也案/臘者大祭備物而殽有膍胲此雖從散禮應具不可散)
(棄/也)觀室者周於寢廟又適其偃焉(偃謂屛厠○/偃於晚反)為是舉
移是(寝廟則以饗燕屏厠則以偃溲當其偃溲則寢廟/之是移於屛厠矣故是非之移一彼一此誰能常)
(之故至人因而乗之/則均耳○為于偽反)請嘗言移是是以生為本(物之變/化無時)
(非生生則所/在皆本也)以知為師(所知雖異而/各師其知)因以乘是非(乘是/非者)
(無是/非也)果有名實(物之名實/果各自有)因以已為質(質主也物各謂/已是足以為是)
(非之/主)使人以為己節(人皆謂已/是故莫通)因以死償節(當其所守/非真脱也)
(○償常亮反廣雅云償報也復也案謂殺/身以成名節成而身死故曰以死償節)若然者以用
為知以不用為愚以徹為名以窮為辱(不能隨所遇而/安之○知音智)
移是今之人也(𤣥古之人無是/無非何移之有)是蜩與鷽鳩同於同也
(同共是其所同○蜩/音條本或作鷽音同)蹍市人之足則辭以放驁(稱已脱/誤以謝)
(之○蹍女展反廣雅云履/也驁五報反廣雅云妄也)兄則以嫗(言嫗詡之無所辭/謝○嫗於禹反)
大親則已矣(眀恕/素足)故曰至禮有不人(不人者視人若已/視人若已則不相)
(辭謝斯乃/禮之至也)至義不物(各得其宜則/物皆我也)至知不謀(謀而後知/非自然知)
至仁無親(譬之五臟未曽相/親而仁已至也)至信辟金(金玉者小信之/質耳至信則除)
(矣○辟必/領反除也)徹志之勃解心之謬去德之累達道之塞貴
富顯嚴名利六者勃志也容動色理氣意六者謬心也
悪欲喜怒哀樂六者累德也去就取與知能六者塞道
也此四六者不盪胷中則正正則靜靜則明明則虚虚
則無為而無不為也(盪動/也)道者德之欽也生者德之光
也性者生之質也性之動謂之為(以性自動故稱為耳/此乃真為非有為也)
為之偽謂之失知者接也知者謨也知者之所不知猶
睨也(夫目之能視非知視而視也不知視而視不知/知而知耳所以為自然若知而後為則知偽也)動
以不得已之謂德(若得已而動則為/强動者耳故失也)動無非我之謂治
(動而效/彼則亂)名相反而實相順也(有彼我之名故反/名得其實則順)羿工乎
中㣲而拙乎使人無已譽(善中則善取/譽矣理常俱)聖人工乎天而
拙乎人(任其自然天也/有心為之人也)夫工乎天而俍乎人者唯全人
能之(工於天即俍於人矣謂之全人全/人則聖人也○俍音良良工也)惟蟲能蟲唯蟲
能天(能還守蟲/即是能天)全人悪天悪人之天而况吾天乎人乎
(都不知而任之斯而謂工/乎天○悪天烏路反下同)一雀適羿羿必得之威也(威/以)
(取物物/必逃之)以天下為之籠則雀無所逃(天下之物各有所/好所好各得則逃)
(将安/在)是故湯以胞人籠伊尹秦穆公以五羊之皮籠百
里奚是故非以其所好籠之而可得者無有也介者拸
畫外非譽也(畫所以飾容貌也刖者之貌既以⬤殘則/不復以好醜在懐故拸而棄之介音界乂)
(云刖也拸敕紙反又音他本亦作移畫飾/容之具無足故不復愛之一云拸離也)胥靡登髙而
不懼遺死生也(無賴於生故不畏死○胥靡刑徒/人也一云⬤人也一云腐刑也)夫復
謵不餽而忘人(不識人之所惜○復音服謵音習餽廣/雅云遺也一音愧元嘉本作愧忘人復)
(者温復之謂也謵翫也夫人翫習者雖復小事皆所至/惜今温復人之所習既得之矣而不還歸以饋遺之此)
(至愚不獲人之所習者也/無復相為之情故曰忘人)忘人因以為天人矣(無人之/情則自)
(然為/天人)故敬之而不喜侮之而不怒者唯同乎天和者為
然(彼形殘胥靡而猶同乎/天和况天和之自然乎)出怒不怒則怒出於不怒矣
出為無為則為出於無為矣(此故是無不能生有/有不能為生之意也)欲靜
則平氣欲神則順心有為也欲當則縁於不得己不得
己之𩔖聖人之道(平氣則靜理足順心則神功至縁於/不得己則所為皆當故聖人之以斯)
(為道豈求無為/於恍愡之外哉)
　　徐無鬼第二十四
徐無鬼因女商見魏武侯武侯勞之曰先生病矣苦於
山林之勞故乃肯見於寡人徐無鬼曰我則勞於君君
有何勞於我君将盈嗜欲長好悪則性命之情病矣君
将黜嗜欲掔好悪則耳目病矣(情欲好悪内外無可○/徐無鬼緍山人魏之隱)
(士也武侯名擊文侯之子治安邑勞之力報反唯山林/之勞一字如字餘并下章並力報反長丁丈反好呼報)
(反下下章同悪烏路反下下章同掔苦田反/又口閑反爾雅云固也一云引去也云牽也)我将勞君
君有何勞於我武侯超然不對(不説/其言)少焉徐無鬼曰嘗
語君吾相狗也下之質執飽而止是狸德也中之質若
視日上之質若亡其一吾相狗又不若吾相馬也吾相
馬直者中繩曲者中鉤方者中矩圎者中規是國馬也
而未若天下馬也天下馬有成材若卹若失若喪其一
若是者超軼絶塵不如其所武侯大説而笑(夫真人之/言何遜哉)
(唯物所好之可也○下之質一本無質字執飽而止以/執字絶句云放下之能執禽也狸德謂貪如狐狸也視)
(日瞻逺也若亡其一一身也謂精神不動若無其身也/中丁仲反下皆同直謂馬齒曲謂背上方謂頭圎謂目)
(成材字亦作才言自然已足不須教習也卹音恤失音/逸本作佚李云卹失皆驚竦若飛也喪息浪反下章同)
(其一言喪其/耦也軼音逸)徐無鬼出女商曰先生獨何以説吾君乎
吾所以説吾君者横説之則以詩書禮樂從説之則以
金板六弢奉事而大有功者不可為數而吾君未嘗啟
齒(是直樂鴳以鍾鼔耳故愁○弢吐刀反金板六弢皆/周書篇名或曰袐韯也本又作六韜謂太公六韜文)
(武虎豹/龍犬也)今先生何以説吾君使吾君説若此乎徐無鬼
曰吾直告之吾相狗馬耳女商曰若是乎曰子不聞夫
越之流人乎去國數日見其所知而喜(各思其本性之/所好○流人有)
(罪自流/徙者也)去國旬月見所嘗見於國中者喜及期年也見
似人者而喜矣不亦去人滋乆思人滋深乎(各得其所/好則無思)
(無思則忘其所以/喜也○期音基)夫逃虚空者藜藋柱乎鼪鼬之逕踉
位其空聞人足音跫然而喜矣而况乎昆弟親戚之謦
欬其側者乎(得所至樂則大悦也○虚空司馬云故懐/家處為空虛也藋徒弔反本或作擢同柱)
(誅矩反塞也鼪音生又音姓鼬由救反逕本亦作徑位/其空謂處虚空之間也跫巨恭反喜貌行人之聲而喜)
(喻武侯之無人君之德而處在防衛之間雖臨朝僑厲/愈非其意及得其所思猶逃竄之聞人音安能不跫然)
(改貌釋然而喜也謦苦頂反又音罄欬苦愛反一音器/喻言笑也但呼聞所好猶大悦况骨肉之情歡之至也)
久矣夫莫以真人之言謦欬吾君之側乎(所以未嘗啟/齒也夫真人)
(之言所以得吾君性也始/得之而喜久得之則忘)徐無鬼見武侯武侯曰先生
居山林食芧栗厭葱韭以賔寡人久矣夫今老耶其欲
于酒肉之味耶其寡人亦有社稷之福耶徐無鬼曰無
鬼生於貧賤未嘗敢飲食君之酒肉将來勞君也君曰
何哉奚勞寡人曰勞君之神與形武侯曰何謂耶徐無
鬼曰天地之飬也一(不以為君而恣之無極○芧音序/又食汝反韭音久賔本或作擯擯)
(棄也又必人反賔客也干求也社稷/之福耶謂善言嘉謀可以利社稷也)登髙不可以為長
居下不可以為短君獨為萬乘之主以苦一國之民以
養耳目鼻口(如此違天/地之平也)夫神者不自許也(物與之耳/○許與也)夫
神者好和而悪姦(與物共者和也/⬤自許者姦也)夫姦病也故勞之唯
君所病之何也武侯曰欲見先生久矣吾欲愛民而為
義偃兵其可乎徐無鬼曰不可愛民害民之始也(愛民/之迹)
(為民所尚尚之為愛愛已偽也○姦病姦者以正從邪/也謂病也所病之何也服而無對也或云養違天地獨)
(恣其欲自許不損於神而以姦為病故/不知所以以此為病何為乎偃息也)為義偃兵造兵
之本也(為義則名彰名彰則競興競興則喪其真矣/父子君臣懐情相欺雖欲偃兵其可得乎)君
自此為之則殆不成(從無為為/之乃成耳)凡成美悪器也(美成於/前則偽)
(生於後故成美/者乃悪器也)君雖為仁義幾且偽哉(民将以偽繼之/耳未皆為真也)
形固造形(仁義有形固/偽形必作)成固有伐(成則/顯也)變固外戰(失其/常然)
(○成固有伐變固外戰成功在已亦衆所不與欲無有/伐其可得乎夫偽生形造又伐焉非本所圖勢之變也)
(既有偽伐/得無戰乎)君亦必無盛鶴列於麗譙之間(鶴列陳兵也/麗譙髙樓也)
(○鶴列謂兵如鶴之列行一云鶴列鐘鼔也麗如字又/力智反力支反譙本亦作嶕在逍反麗譙樓觀名也案)
(謂華麗/而嶕嶢)無徒驥於錙壇之宫(步兵曰徒但不當為義愛/民耳亦無為盛兵徒馬○)
(無徒徒步也/錙壇壇名)無藏逆於得(得中有逆則失耳○藏一本/作藏得作德凡非理而貪貪)
(得而居之此藏逆於德内者也孰有貪德而可以德/不失哉固宜無藏而捨之又云謂有貪則逆道也)無
以巧勝人(守其朴而朴各/有所能則平)無以謀勝人(率其真知而知/各有所長則均)
無以戰勝人(以道應物物/服而無勝名)夫殺人之士民兼人之土地
以養吾私與吾神者其戰不知孰善勝之悪乎在(不知/以何)
(為善則雖尅非已/勝○悪音烏下同)君若勿已矣脩胷中之誠以應天地
之情而勿攖(若未能已則莫/若脩已之誠)夫民死已脱矣君将悪乎
用夫偃兵哉(甲兵無所/陳非偃也)黄帝将見大隗乎具茨之山方
眀為御昌寓⬤乘張若謵朋前馬昆閽滑稽後車至於
襄城之野七聖皆迷無所問塗(聖者名也名生而物迷/矣欲之乎大隗其可得)
(乎隗五罪反大司神名具茨一本作次同祀資反又音/資山名在滎陽宻縣東今名㤗隗山寓音禹⬤乘車右)
(也謵音習前馬/二人先馬導也)適遇牧馬童子問塗焉曰若知具茨之
山乎曰然若知大隗之所存乎曰然黄帝曰異哉小童
非徒知具茨之山又知大隗之所存請問為天下小童
曰夫為天下者亦若此而已矣又奚事焉(各自若則無/事矣無事乃)
(可以為/天下也)予少而自遊於六合之内予適有瞀病有長者
教子曰若乗日之車而遊於襄城之野(日出而逰日入/而息○少詩召)
(反瞀莫豆反風眩貌一云瞀讀曰/睊謂眩⬤也日之車以日為車也)今子病少痊予又且
復遊於六合之外夫為天下亦若此而已予又奚事焉
(夫為天下莫過自放任自放任矣物亦奚攖/焉故我無為而民自化○痊七全反除也)黄帝曰夫
為天下者則誠非吾子之事(事由/民作)雖然請問為天下(令/民)
(自得必/有道也)小童辭黄帝又問小童曰夫為天下者亦奚以
異乎牧馬者哉亦去其害馬者而已矣(馬以過分為害/○去起吕反)
黄帝再拜稽首稱天師而退(師夫天然而去其/過分則大隗至也)知士無
思慮之變則不樂辯士無談説之序則不樂察士無凌
誶之事則不樂皆囿於物者也(不能自得於内而樂物/於外故可囿也故各以)
(所樂囿之則萬物不召而自來非强之也○知音智樂/音洛察識也凌謂相凌轢誶音信廣雅云問也又音祟)
招世之士興朝中民之士榮官筋力之士矜難勇敢之
士奮患兵革之士樂戰枯槁之士宿名法律之士廣治
禮樂之士敬容仁義之士貴際(士之不同若此故當之/者不可昜其方○朝直)
(遥反中民善治民也難乃旦反宿積久也枯槁一/生以為娛其所寢宿唯名而已貴際謂盟㑹事)農夫
無草萊之士則不比商賈無市井之士則不比(能同則/事同所)
(以比○比毗/志反下同)庶人有旦暮之業則⬤(業得其/志故勸)百工有器
械之巧則壯(事非其巧則惰/○壯猶疾也)錢財不積則貪者憂(物得/所嗜)
(而樂/也)權勢不尤則夸者悲勢物之徒樂變(權勢生/於事變)遭時
有所用不能無為也(凡此諸士用各有時時用則不能/自己也茍不遭時則雖欲自用其)
(可得乎故/貴賤無常)此皆順比於嵗不物於昜者也(士能各有其/極若四時之)
(不可易耳故當其時物順其倫次則各有用矣是/以順歲則時序易性則不物物而不物非毁如何)馳其
形性潜之萬物終身不反悲夫(不守一家之能而之萬/方以要時利故匍匐而)
(歸所以/悲也)莊子曰射者非前期而中謂之善射天下皆羿
也可乎(不期而中謂誤中者也非善射也若謂誤中為/善射是則天下皆可謂之羿可乎言不可也○)
(中丁/仲反)惠子曰可莊子曰天下非有公是也而各是其所
是天下皆堯也可乎(若謂謬中者羿也則自是者亦可/謂堯矣莊子以此明妄中者非羿)
(而自是者/非堯也)惠子曰可莊子曰然則儒墨楊秉四與夫子
為五果孰是耶(若皆尭也則五子/何為復相非乎)或者若魯遽者耶其
弟子曰我得夫子之道矣吾能冬□鼎而夏造氷矣魯
遽曰是直以陽召陽以隂召隂非吾所謂道也吾示子
乎吾道於是乎為之調瑟廢一於堂廢一於室鼓宫宫
動鼓角角動音律同矣(俱亦以陽召陽而横自以為是/○遽音渠周初時人廢置也)
夫或改調一弦於五音無當也(隨調/而改)鼓之二十五弦皆
動(旡聲則旡以相動有聲則非同不應今改此/一弦而二十五弦皆改其以急緩為調也)未始異
於聲而音之君已(魯遽以此夸諸弟子然亦以/同應同耳未獨能為其事也)且若是
者耶(五子各私所見而是其所是然亦無異/於魯遽之夸其弟子而未能相出也)惠子曰今
夫儒墨楊秉且方與我以辯相拂以辭相鎮以聲而未
始吾非也則奚若矣(未始吾非者各自是/也惠子欲以此為至)莊子曰齊人
蹢子於宋者其命閽也不以完(投之異國使閽者守之/出使或子不保其全此)
(齊人之不慈也然亦自以為/是故為之○蹢呈亦反投也)其求鈃鍾也以束縳(乃反/以愛)
(鍾器為是束縳恐其破傷○鈃音刑字林云鈃似小鍾/而長頸又云似壺而大以束縳恐其破傷案此言賤子)
(貴鈃自以/為是也)其求唐子也而未始出域有遺𩔖矣(唐失也/失亡其)
(子而不能逺索遺其氣𩔖而亦未始自非人之自是有/斯謬矣○唐子謂失亡子也遺𩔖遺亡也亡其種𩔖故)
(也惠施畔道而存皆猶/齊人逺子而束縳也)夫楚人寄而蹢閽者(俱寄止而/不能自投)
(於髙/地也)夜半於無人之時而與舟人闘未始離於岑而足
以造於怨也(岑岸也夜半獨上人舩未離岸已共人闘/言齊楚二人所行若此而未嘗自以為非)
(今五子自是豈異斯哉○夜/上人舩人必擠已於水也)莊子送葬過惠子之墓顧
謂從者曰郢人堊慢其鼻端若蠅翼使匠石斵之匠石
運斤成風聽而斵之(瞑目恣手○從才用反郢楚都也/漢書音義作優人服䖍云優人古)
(之善塗塈者施廣領大䄂以仰塗而領䄂不汚有小飛/泥誤著其鼻因令匠石運斤而斵之堊烏路反慢本亦)
(作漫猶/塗之也)盡堊而鼻不傷郢人立不失容宋元君聞之召
匠石曰嘗試為寡人為之匠石曰臣則嘗能斵之雖然
臣之質死久矣自夫子之死也吾無以為質矣吾無與
言之矣(非夫不動之質忘言之對則雖至言/妙斵而旡所用之○為寡于偽反)管仲有病
桓公問之曰仲父之病病矣可不謂云至於大病則寡
人悪乎屬國而可管仲曰公誰欲與公曰鮑叔牙曰不
可其為人絜亷善士也其於不已若者不比之又一聞
人之過終身不忘使之治國上且鉤乎君下且逆乎民
其得罪於君也将弗久矣公曰然則孰可對曰勿已則
隰朋可其為人也上忘而下畔(髙而不亢大病謂死也/上忘而下畔言在上不)
(自髙於下/旡背者也)愧不若皇帝而哀不已若者(故旡/棄人)以德分人
謂之聖以財分人謂之賢以賢臨人未有得人者也以
賢下人未有不得人者也其於國有不聞也其於家有
不見也勿已則隰朋可(若皆聞見則事鍾於己而群下/旡所措手足故遺之可也未能)
(盡遺故/僅可也)吴王浮于江登乎狙之上衆狙見之恂然棄而
走逃於深蓁有一狙焉委蛇攫⬤見巧乎王王射之敏
給(敏疾也給續括也○攫具/縳反⬤本又作搔素報反)摶捷矢(捷速也矢徃雖速/而狙猶能摶○摶)
(音/博)王命相者趨射之狙執死王顧謂其友顔不疑曰之
狙也伐其巧恃其便以敖予以至此殛也戒之哉嗟乎
無以汝色驕人哉顔不疑歸而師董梧以鋤其色去樂
辭顯三年而國人穪之(稱其忘巧遺色而任夫素朴○/相者息亮反佐王獵者也趨音)
(促急也執死見執而死也之狙也之猶是也/便婢面反董梧有道者也師其德以鋤色)南伯子綦
隱几而坐仰天而嘘顔成子入見曰夫子物之尤也形
固可使若槁骸心固可使若死灰乎曰吾嘗居山宂之
中矣當是時也田禾一覩我而齊國之衆三賀之(以得/見子)
(綦為榮○隱於靳反田禾/齊君也尊德故國人慶之)我必先之彼故知之我必賣
之彼故鬻之若我而不有之彼悪得而知之若我而不
賣之彼悪得而鬻之嗟乎我悲人之自喪者吾又悲夫
悲人者吾又悲夫悲人之悲者其後而日逺矣(子綦知/夫為之)
(不足以救彼而適足以傷我故以不悲悲之則其/悲稍寧而泊然旡心枯槁其形所以為日逺矣)仲尼
之楚楚王觴之孫叔敖執爵而立市南宜僚受酒而祭
曰古之人乎於此言已(古之言者必於㑹同○孫叔敖/案左傳孫叔敖是楚莊王相哀)
(公十六年仲尼卒後白公為亂宜僚未嘗仕楚又宣十/二年𫝊楚有熊相宜僚則與叔敖同時去孔子甚逺蓋)
(寄言/也)曰丘也聞不言之言矣未之嘗言(聖人旡言其所/言者百姓之言)
(耳故曰不言之言苟以言為不言/則雖言出於口故為未之嘗言)於此乎言之(今将於/此言於)
(旡/言)市南宜僚弄丸而兩家之離解孫叔敖甘寢秉羽而
郢人投兵(此二子息訟以黙澹泊自若而兵難自解○/宜僚楚之勇士也善弄丸楚白公勝将作亂)
(役今尹子西子期石乞曰市南有熊宜僚者若得之可/以當五百人乃徃告之不許也承之以劒弄丸如故曰)
(吾亦不泄子白公遂殺子西子期歎息兩家而已宜僚/不預其患甘寢秉羽言叔敖願安寢恬卧以飬德於廟)
(堂之上折衝於千里之外敵國不敢/犯郢人投兵旡所攻伐也郢楚都也)丘願有喙三尺(茍/所)
(言非己則雖終身言故為未嘗言耳是以有喙三尺未/足稱長凡人閉口未是不言○喙許⬤反三尺言長也)
彼之謂不道之道(彼謂/二子)此之謂不言之辯(此謂仲尼○/彼謂甘寢此)
(謂弄/丸)故德緫乎道之所一(道之所容者雖旡方然緫其/大歸莫過於自得故一也)
而言休乎知之所不知至矣(言止其分/非至如何)道之所一者德
不能同也(各自得耳非相同也而道一/也○不能同一本作相同)知之所不能知
者辯不能舉也(非其分故/不能舉)名若儒墨而㓙矣(夫儒墨欲/同所不能)
(同舉所不/能舉故㓙)故海不辭東流大之至也(明受之旡所/辭所以成大)聖人
并包天地澤及天下而不知其誰氏(汎然/都任)是故生無爵
(有而/旡之)死無謚(謚所以名功功不在/已故雖謚而非已有)實不聚(令萬物/各知足)名不
立(功非已為故/名歸於物)此之謂大人(若為而有/之則小矣)狗不以善吠為
良人不以善言為賢(賢出於性/非言所為)而况為大乎(夫大愈不/可為而得)
夫為大不足以為大而况為德乎(唯自然/乃德耳)夫大備矣莫
若天地然奚求焉而大備矣(天地大備/非求之也)知大備者無求
無失無棄不以物易已也(知其自備者不舍已而求/物故無求旡失旡棄也)反
已而不窮(反守我理/我理自通)循古而不摩(順常性而自/至耳非摩拭)大人之
誠(不為而自/得故曰誠)子綦有八子陳諸前召九方歅曰為我相
吾子孰為祥九方歅曰梱也為祥子綦瞿然喜曰奚若
曰梱也将與國君同食以終其身子綦索然出涕曰吾
子何為以至於是極也九方歅曰夫與國君同食澤及
三族而况於父母乎今夫子聞之而泣是禦福也子則
祥矣父則不祥子綦曰歅汝何足以識之而梱祥邪盡
於酒肉入於鼻口矣而何足以知其所自來吾未嘗為
牧而牂生於奥未嘗好田而鶉生於宎若勿怪何耶(夫/所)
(以怪出於不意故也○歅音因善相馬人淮南子作九/方臯牂子郎反爾雅云牝羊也奥西南隅也一曰豕牢)
(也宎字又作□烏弔反東北隅也一/云東南隅鶉火地生鶉也一云窟也)吾所與吾子遊者
遊於天地(不有/所為)吾與之邀樂於天吾與之邀食於地(隨/所)
(遇於天地/耳邀遇也)吾不與之為事不與之為謀不與之為怪(怪/異)
(也循常任性/脱然自爾)吾與之乗天地之誠而不以物與之相攖
(斯不/為也)吾與之一委蛇而不與之為事所宜(斯順耳/旡擇也)今也
然有世俗之償焉(夫有功於物物乃報吾/不為功而償之何也)凡有怪徴者
必有怪行殆乎非我與吾子之罪幾天與之也(今旡怪/行而有)
(怪徴故知/其天命也)吾以是泣也(夫為而然者勿為則已矣不為/而自至則不可奈何也故泣之)
無幾何而使梱之於燕盗得之於道全而鬻之則難不
若刖之則易(全恐其逃故不如刖之/易售也○幾居豈反)於是刖而鬻之於
齊適當渠公之街終身食肉而終齧缺遇許由曰子将
奚之曰将逃堯曰奚謂邪曰夫堯畜畜然仁吾恐其為
天下笑後世其人與人相食與(仁者争尚之原故也○/渠公齊之富室為街正)
(買梱自代終身食肉至死一云/渠公屠者與梱君臣同食肉也)夫民不難聚也愛之則
親利之則至譽之則勸致其所惡則散愛利出乎仁義
捐仁義者寡利仁義者衆夫仁義之行唯且無誠(仁義/既行)
(将偽以/為之)且假夫禽貪者器(仁義可見則夫貪者将假斯/器以獲其志○禽之貪者殺)
(害旡極仁義貪/者傷害旡窮)是以一人之㫁制利天下(若夫仁義各/出其情則其)
(㫁正不制/乎一人)譬之猶一覕也(覕割也萬物萬形而以一劑/割之則有傷也覕薄結反暫)
(見/貌)夫堯知賢人之利天下也而不知其賊天下也夫唯
外乎賢者知之矣(外賢則/賢不偽)有暖姝者有濡需者有卷婁
者所謂暖姝者學一先生之言則暖暖姝姝而⬤自説
也自以為足矣而未知未始有物也(意盡形告豈知我/之獨化於𤣥寞之)
(竟哉○暖吁爰反柔貌姝妖貌濡需謂/偷安須⬤之頃卷音權卷婁猶拘攣也)是以謂暖姝者
也濡需者豕蝨是也擇䟽鬛自以為廣宫大囿奎蹄曲隈
乳間股脚自以為安室利處不知屠者之一旦皷臂布
草操煙火而已與豕俱焦也(此以域進/此以域退)此其所謂濡需
者也(非有通變藐世之才而偷安乎一/時之利者皆豕蝨者也○蝨音瑟)卷娄者舜也羊
肉不慕蟻蟻慕羊肉羊肉羶也舜有羶行百姓悦之故
三徙成都至鄧之虚而十有萬家堯聞舜之賢舉之童
土之地曰冀得其來之澤舜舉乎童土之地年齒長矣
聦眀衰矣而不得休歸所謂卷婁者也(聖人之形不異/凡人故耳目之)
(用衰也至於精神則始終常全耳若少則未成及長而/衰則聖人之聖曽不崇朝可乎○年長心勞無愛樂之)
(志是猶羊肉不慕蟻也羶設然反行下孟/反鄧邑名童土地旡草木也長丁丈反)是以神人悪
衆至(衆自至耳非好而/致之○悪烏路反)衆至則不比不比則不利也(明/舜)
(之所以有天下蓋於不得已/耳豈比而利之比毗至反)故無所甚親無所甚踈抱
德煬和以順天下此謂真人於蟻棄知於魚得計於羊
棄意(於民則蒙澤於舜則形勞○煬音羊炙也為和氣/所炙知音智蟻得水則死魚得水則生羊得水則)
(病一説云真人旡羶故不致蟻是蟻棄知也共處相忘/之大道旡沾濡之德是魚得計也羊旡羶行而不致蟻)
(是羊棄/意也)以目視目以耳⬤耳以心復心(此三者未能無/其耳目心意也)
若然者其平也繩(未能去繩而自/平○去起吕反)其變也循(未能絶迹/而𤣥㑹)
古之真人以天待之(居旡事以待/事事斯得)不以人入天(以有事/求旡事)
(事斯/荒)古之真人得之也生失之也死得之也死失之也
生(得失各隨其所居耳於生為得/於死為失得失未始有常也)藥也其實堇也桔梗
也雞⬤也豕零也是時為帝者也何可勝言(當其所須/則旡賤非)
(其時則旡貴貴賤有時誰能常也○堇音靳烏頭也治/風冷庳桔音結梗古猛反桔梗治心腹血痰瘕痺雞⬤)
(即雞頭也名芡與藕子合為散服之延年豕零本作豕/囊云名猪苓根似猪⬤可以治渴案四者皆藥草名是)
(時為帝者也藥草有時迭相為帝/謂其土根榮採藥各得所用也)句踐也以甲楯三千
棲於㑹稽唯種也能知亡之所以存唯種也不知其身
之所以愁故曰鴟目有所適鶴脛有所節解之也悲(各/適)
(其一時之用不能靡所不可則有時而失有時而失故/有時而悲矣解去也○句音鉤㑹古外反稽音雞種章)
(勇反越大夫名也吴越/春秋云姓文字少禽)故曰風之過河也有損焉日之
過河也有損焉(有形者自然相與為累唯外夫形者磨/之而不磷○有損有形自然相累世能)
(累物物能累人故大/夫種所以不免也)請只風與日相與守河而河以為
未始其攖也(實已損矣/而不自覺)恃源而往者也(所以不覺非不/損也恃源徃也)
(○恃本亦作恃源而注者也水由源注雖遇風/日不能損也道成其性雖在於世不能移也)故水之
守土也審影之守人也審物之守物也審(旡意則止於/分所以為審)
故目之於眀也殆耳之於聦也殆心之於殉也殆(有意/則旡)
(崖故/殆)凡能其於府也殆殆之成也不給改(所以貴其旡/能而任其天)
(然/)禍之長也兹萃(萃聚也苟不能忘知則禍之/長也多端矣○長丁丈反)其反也
縁功(反守其性則其/功不作而成)其果也待久(欲速則/不果)而人以為已
寶不亦悲乎(已寳謂有/其知能)故有亡國戮民無已(皆有其/身之禍)不
知問是也(不知問禍之所由由乎/有心而脩心以救禍也)故足之於地也踐雖
踐恃其所不蹍而後善博也人之知也少雖少恃其所
不知而後知天之所謂也(夫忘天地遺萬物然後蜩翼/可得而知也况欲知天之所)
(謂而可以不旡其心哉○一/足常不徃故能行廣逺也)知大一知大隂知大目知
大均知大方知大信知大定至矣大一通之(道/也)大隂解
之(用其分内則/萬事無滯也)大目視之(用萬物之自/見亦大目也)大均縁之(因其/本性)
(令各自得/則大均也)大方體之(體之使各得其分則萬/方俱得所以為大方也)大信稽之
(命之所期旡令/越逸斯大信也)大定持之(真不撓則自定故持/之以大定斯不持也)盡有夭
(夫物未有旡/自然者也)循有照(循之則明/旡所作也)㝠有樞(至理有極但當/㝠之則得其樞)
(要/也)始有彼(始有之者彼也/故我述而不作)則其解之也似不解之者(夫/解)
(任彼則彼自解解/之無功故似不解)其知之也似不知之也(用彼/知也)不知而
後知之(我不知則彼知自用彼知/自用則天下莫不皆知也)其問之也不可以有
崖(應物宜/而旡方)而不可以無崖(各以/其分)頡滑有實(萬物雖頡滑/不同而物物)
(各自有實也○/頡滑謂錯亂也)古今不代(各自有故/不可相代)而不可以⬤(宜各/盡其)
(分/也)則可不謂有大揚㩁乎(㩁而揚之有大根也/○㩁畧而揚顯之也)闔不亦
問是已奚惑然為(若問其大㩁則物有至分故忘已恁/物之理可得而知也奚為而惑若此)
(也/)以不惑解惑復於不惑是尚大不惑(夫惑不可解故/尚大不惑愚之)
(至也是以聖人從而任之所/以皇王殊迹隨世為名也)
　　則陽第二十五
則陽逰於楚夷節言之於王王未之見夷節歸彭陽見
王果曰夫子何不譚我於王王果曰我不若公閲休彭
陽曰公閱休奚為者邪曰冬則擉龞于江夏則休乎山
樊有過而問者曰此予宅也(言此者以抑彭陽之進趨/○則陽名則陽字彭陽也)
(一云姓彭名則陽周初人也夷節楚臣果楚賢人譚音/談本亦作談説也公閲休𨼆士也擉初角反刺也予宅)
(以𨼆居山/隂自顯也)夫夷節已不能而况我乎吾又不若夷節夫
夷節之為人也無德而有知不自許以之神其交固顛
㝠乎富貴之地(言已不若夷節之好富貴能交結意盡/形名任知以干上也○知音智㝠音眠)
(顛㝠猶迷惑也言其交結人主情馳富貴/補不自許以之神句神在我之自然者也)非相助以德
相助消也(茍進故德/薄而名消)夫凍者假衣於春暍者反冬乎冷
風(言已順四時之施不能赴彭陽/之意○暍音謁字林云傷暑也)夫楚王之為人也形
尊而嚴其於罪也無赦如虎非侫人正德其孰能撓焉
故聖人其窮也使家人忘其貧(澹然無欲樂足於所遇/不以侈靡為貴而以道)
(德為榮故其家人/不識貧之可苦)其達也使王公忘爵禄而化卑(輕爵/禄而)
(重道德超然兩忘不覺榮之在身故使王公失/其所以為髙○而化卑居髙而以卑為本也)其於物
也與之為娱矣(不以為/物自苦)其於人也樂道之通而保已焉
(通彼而/不喪我)故或不言而飲人以和(人各自得斯飲和矣豈/待言哉○飲於鴆反)
與人並立而使人化(望其風/而靡之)父子之宜彼其乎歸居(欲/彼)
(父父子子/各歸其所)而一間其所施(其所施同天地之德故/間靜而不二○間音閑)其於
人心者若是其逺也故曰待公閲休(欲其釋楚王而從/閱休将以静泰之)
(風鎮其/動心也)聖人達綢繆(所謂/𤣥通)周盡一體矣(無内外而/皆洞照)而不
知其然性也(不知其然而自/然者非性如何)復命搖作而以天為師(搖/者)
(自搖作者自作莫不復命而師其天然也○復命搖/作搖動也萬物動作生長各有天然則是復其命也)人
則從而命之也(此非赴名而髙其迹師性而動其迹/自髙故人不能下其名也○命名也)憂
乎知而所行恒無幾時其有止也若之何(任知其行則/憂患相繼○)
(知音智幾居豈反時其有止也若之何憂乎智謂有為/者以形智不至為憂也不知用智必喪喪而更以不智)
(為憂及其智之所行有弊無濟故其憂患相接無須⬤/停息故曰恒無幾時其有止也不能遺智去憂非可憂)
(如/何)生而美者人與之鑑不告則不知其美於人也(鑑鏡/也鑑)
(物無私故人美之今夫鑑者豈知鑑而鑑耶生而可鑑/則人謂之鑑耳若人不相告則莫知其美於人譬之聖)
(人人與/之名)若知之若不知之若聞之若不聞之其可喜也
終無已(夫鑑之可喜由其無情不問知與不知聞與不/聞來即鑑之故終無已若鑑由聞知則有時而)
(廢/也)人之好之亦無已性也(若性所不好豈能/久照○好乎報反)聖人之愛
人也人與之名不告則不知其愛人也(聖人無愛若鏡/耳然而事濟於)
(物故人與之名若人不/相告則莫知其愛人也)若知之若不知之若聞之若不
聞之其愛人也終無已(蕩然以百姓為蒭狗而道合於/愛人故能無已若愛人由乎聞)
(知則有時/而衰也)人之安之亦無已性也(性之所安/故能久)舊國舊都
望之暢然(得舊猶暢然况得性/乎○暢然喜悦貌)雖使丘陵草木之緡(緡/合)
(也○緡音/昏盛也)入之者十九猶之暢然况見見聞聞者也(見/所)
(嘗見聞所嘗聞而猶暢然况體其體用其用也○/十九謂見十識九也見見聞聞見所見聞所聞)以十
仞之⬤縣衆間者也(衆之所習雖危猶間况聖人/之無危○縣音𤣥間音閑)冉相
氏得其環中以隨成(冉相氏古之聖王也居空以/隨物物自成○相息亮反)與物
無終無始無幾無時(忽然與/之俱徃)日與物化者一不化者也
(日與物化故常無我/常無我故常不化也)闔嘗舍之(言夫為者何不試舍/其所為乎○舍音捨)夫
師天而不得師天(唯無所師/乃得師天)與物皆殉其以為事也若
之何(雖師天猶未免於殉奚足事哉/師天猶不足稱事况又下斯耶)夫聖人未始有天
未始有人未始有始未始有物與世偕行而不替所行
之備而不洫其合之也若之何(都旡得㝠合○洫音溢/濫也壊敗也旡心偕行)
(何徃而不至故曰皆殉也所行/之備而物我旡傷故旡壊敗也)湯得其司御門尹登恒
為之傅之(委之百官而不與焉○門尹官名登/恒人名為于偽反下同傅音付下同)從師而
不囿(任其自聚非囿之也/從其自散非解之也)得其隨成為之司其名(司御/之屬)
(亦能隨物之自成也而湯得之/所以名寄於物而功不在已)之名嬴法得其兩見(名/法)
(者已過之迹而非適足也故曰蠃然旡心者寄治於群/司則其名迹並見於彼○蠃音盈法得其兩見賢遍反)
(得其隨成之道以司其名名實法/立故得兩見猶人鑑之相得也)仲尼之盡慮為之傅
之(仲尼曰天下何思何慮慮已盡矣若有纎芥之慮/豈得寂然不動應感無窮以輔萬物之自然也)容
成氏曰除日無嵗(今所以有嵗而有日者為有死生故/也若旡死旡生則嵗日之計除也)
(容成老/子師也)無内無外(旡彼我則/旡内外也)魏瑩與田侯牟約田侯牟
背之魏瑩怒将使人刺之犀首聞而耻之曰君為萬乗
之若也而以匹夫從讎衍請受甲二十萬為君攻之虜
其人民係其牛馬使其君内熱發於背然後㧞其國忌
也出走然後扶其背折其脊季子聞而恥之曰築十仞
之城城者既十仞矣則又壊之此胥靡之所苦也今兵
不起七年矣此王之基也衍亂人不可聴也華子聞而
醜之曰善言伐齊者亂人也善言勿伐者亦亂人也謂
伐之與不伐亂人也者又亂人也君曰然則若何曰君
求其道而已矣惠子聞之而見戴晋人戴晉人曰有所
謂蝸者君知之乎曰然(蝸至㣲而有兩角○魏莹魏惠/王也田侯齊威王也名牟史記)
(威王名因不名牟犀首魏官名也若今虎牙将軍公孫/衍為此官元嘉本作齒首忌也出走忌畏而走抶猪栗)
(反折之古反季子魏臣華子亦魏臣也惠子惠施也戴/晉人梁國賢人惠施薦之於魏王蝸音戈蝸蟲有兩角)
(俗謂之蝸牛三蒼云小/牛螺也云俗名黄犢)有國於蝸之左角者曰觸氏有
國於蝸之右角者曰蠻氏時相與爭地而戰伏尸數萬
逐北旬有五日而後反(誠知所爭者若此之細也則/天下旡爭矣○軍走曰北)君
曰噫其虚言與曰臣請為君實之君以意在四方上下
有窮乎君曰無窮曰知遊心於無窮而反在通達之國
(人迹所及為通達/謂今四海之内也)若存若亡乎君曰然(今自以四海為/大然計在旡窮)
(之中若有/若旡也)曰通達之中有魏於魏中有梁於梁中有王
王與蠻氏有辯乎君曰無辯(王與蠻氏俱有限之物耳/有限則不問大小俱不得)
(與無窮者計也雖復天地共在無窮之中皆/篾如也况魏中之梁梁中之王而足爭哉)客出而君
倘然若有亡也(自悼所爭者細○惝/音敞字林云惘也)客出惠子見君曰
客大人也聖人不足以當之惠子曰夫吹管也猶有嗃
也吹劍首者吷而已矣堯舜人之所譽也道堯舜於戴
晉人之前譬猶一吷也(曽不足聞○莞音管本亦作管/嗃許交反管聲也玉篇呼洛反)
(劒首謂劍環頭小孔也/吷音血吷然如風過)孔子之楚舍於蟻丘之漿其鄰
有夫妻臣妾登極者子路曰是稯稯何為者耶仲尼曰
是聖人僕也是自埋於民(與民同○蟻丘山名漿賣漿/家一謂逆旅舍以菰⬤草覆)
(之也極屋棟也升之以⬤也一云極平頭屋也/稯音緫聚貌聖人僕謂懐聖德而隱僕隸也)自藏於
畔(進不荣華退不枯槁○藏於/畔脩田農之業是隱藏於畔)其聲銷(損其名也○/銷音消小也)其
志無窮(規是/生也)其口雖言其心未嘗言(所言者/皆世言)方且與世
違而心不屑與之俱(心與/世異)是陸沈者也(人中隱者譬旡/水而沈也○陸)
(沈當顯而反隱/如旡水而沈也)是其市南宜僚耶子路請徃召之孔子
曰已矣彼知丘之著於己也(著明/也)知丘之適楚也以丘
為必使楚王之召已也彼且以丘為侫人也夫若然者
其於侫人也羞聞其言而况親見其身乎而何以為存
(不如舍之以從其志𥙷存史記過存之存/言又何存問之也口義作必去而不留)子路徃視之
其室虚矣(果逃/去也)長梧封人問子牢曰君為政焉勿鹵莽
治民焉勿㓕裂(鹵莽㓕裂輕脱粗畧不盡其分○長梧/地名封人守封疆之人也子牢即琴牢)
(孔子弟子鹵音魯鹵莽猶麄粗也/謂淺耕稀種也㓕裂斷其草也)昔予為禾耕而鹵莽
之則其實亦鹵莽而報予芸而㓕裂之其實亦㓕裂而
報予予來年變齊深其耕而熟耰之(功盡其分旡所不/至○齊才細反一)
(如字云變更也謂變更所法也齊同/也耰音憂鋤也字林云摩田器也)其禾繁以滋予終
年厭飱荘子聞之曰今人之治其形理其心多有似封
人之所謂遁其天離其性㓕其情亡其神以衆為(夫遁/離㓕)
(亡以衆為之所致也若各致/其極則何患也○飱音孫)故鹵莽其性者欲悪之孽
為性萑葦(萑葦害禾稷欲悪傷生性○/悪音路反萑音丸葦蘆也)蒹葭始⬤以扶
吾形(形扶踈則神氣傷○蒹古/恬反廉也葭音加亦蘆也)尋擢吾性(以欲悪引性/不止於當)
並潰漏發不擇所出漂疽疥癰内熱溲膏是也(此鹵莽/之報也)
(故治性者安可以不齊其至分○潰回内反漏發謂精/氣散泄上潰下漏不擇所出也漂疽謂病瘡膿出也疥)
(音界溲所求反謂虚勞人尿上生肥白沫也皆/為利欲感動失其正氣不如深耕熟耰之有實)栢矩學
於老⬤曰請之天下遊老⬤曰已矣天下猶是也又請
之老⬤曰汝将何始曰始於齊至齊見辠人焉推而强
之解朝服而幕之號天而哭之曰子乎子乎天下有大
菑子獨先離之曰莫為盗莫為殺人(殺人大菑謂自此/以下事大菑既有)
(則雖戒以莫為其可得已乎○栢矩有道之人/辠罪也謂應死人也幕覆也菑音哉離著也)榮辱立
然後覩所病(各自得則無榮辱得失紛紜故榮辱立榮/辱立則夸其所謂辱而⬤其所謂榮矣奔)
(馳乎夸⬤之/間非病如何)貨財聚然後覩所爭(若以知足為/富将何爭乎)今立人
之所病聚人之所爭窮困人之身使無休時欲無至此
得乎(上有所好則下/不能安其本分)古之君人者以得為在民以失為
在已(君莫之失則/民自得矣)以正為在民以枉為在已(君莫之枉/則民自正)
故一形有失其形者退而自責(夫物之形性何為而失/哉皆由人君撓之以至)
(斯患耳/故自責)今則不然匿為物而愚不識(反其性匿也用其/性顯也故為物所)
(顯則/皆識)大為難而罪不敢(為物所易/則皆敢)重為任而罰不勝(輕/其)
(所任則皆勝/○勝音升)逺其塗而誅不至(適其足力/則皆至)民知力竭則
以偽繼之(将以避誅罰也/○知音智下同)日出多偽士民安取不偽(主/日)
(興偽士於何/許得其真乎)夫力不足則偽知不足則欺財不足則盗
盗⬤之行於誰責而可乎(當責/上也)蘧伯玉行年六十而六
十化(亦能順世而不/係於彼我故也)未嘗不始於是之而卒詘之以非
也(順物而暢物/情之變然也)未知今之所謂是之非五十九非也(物/情)
(之變未/始有極)萬物有乎生而莫見其根有乎出而莫見其門
(旡根旡門忽爾自然故莫見也唯旡其/生亡其出者為能覩其門而測其根也)人皆尊其知之
所知而莫知恃其知之所不知而後知可不謂大疑乎
(我所不知物有知之者矣故用物之知則旡所不知獨/任我知知其寡矣今不恃物以知而自尊其知則物不)
(告我非大/疑如何)已乎已乎且無所逃(不能用彼則/寄身旡地)此則所謂
然與然乎(自謂然者天/下未之然也)仲尼問於大史大弢伯常蹇狶
韋曰夫衛靈公飲酒湛樂不聽國家之政田獵畢弋不
應諸侯之際其所以為靈公者何耶大弢曰是因是也
(靈即是旡道之謚也/○太音泰弢吐刀反)伯常蹇曰夫靈公有妻三人同濫
而浴(男女同浴此旡禮/也○濫浴器也)史鰌奉御而進所摶幣而扶翼
(以鰌為賢而奉御之勞故專幣而扶翼之使其不得終/禮此其所以為肅賢也幣者奉御之物○鰌音秋史魚)
(也摶音慱幣音蔽云引衣裳自蔽扶翼公及浴女相扶/翼自隱也𥙷奉御而進所句進所進所居之處也持慱)
(幣以進公使人扶/翼之言有禮也)其慢若彼之甚也見賢人若此其肅
也是其所以為靈公也(欲以肅賢𥙷其私慢靈有二/義亦可謂善故故仲尼問焉)狶
韋曰夫靈公也死卜葬於故墓不吉卜葬於沙丘而吉
掘之数仞得石槨焉洗而視之有銘焉曰不馮其子靈
公奪而里之夫靈公之為靈也久矣(子謂蒯瞶也言不/馮其子靈公将奪)
(女處也夫物皆先有其命故来事可知也是以凡所為/者不得不為凡所不為者不可得為而愚者以為之在)
(已不亦妄乎○故墓一本作大墓沙丘地名其子靈公/讀絶句一以其子字絶句云言子孫不足可憑故使公)
(得此處為塜也奪而里而汝也/里居處也一本作奪而埋之)之二人何足以識之(徒/識)
(已然之見事耳未知/已然之出於自然也)少知問於大公調曰何謂丘里之
言大公調曰丘里者合十姓百名而以為風俗也合異
以為同散同以為異今指馬之百體而不得馬而馬係
於前者立其百體而謂之馬也是故丘山積卑而為髙
江河合水而為大大人合并而為公(旡私於天下則天/下之風一也○大)
(音㤗丘里四井為邑四邑為丘十/姓百名一姓為十人十姓為百名)是以自外入者有主
而不執由中出者有正而不距(自外入者大人之化也/由中出者民物之性也)
(性各得正故民旡違心化必至公故主旡所執/所以能合丘里而并天下一萬物而夷群異也)四時殊
氣天不賜故嵗成(殊氣自有故能常有若本旡之而/由天賜則有時而廢○賜與也)五
官殊職君不私故國治(殊職自有其才故任/之耳非私而與之)文武大人
不賜故德備(文者自文武者自武非大人所賜也若由/賜而能則有時而闕矣豈唯文武凡性皆)
(然/)萬物殊理道不⬤故無名無名故無為無為而無不
為(名止於實故無為實/各自為故旡不為)時有終始世有變化(故無心/者斯順)禍
福淳淳(流行/反覆)至有所拂者而有所宜(於此為戾於/彼或以為宜)自殉
殊面(各自性其所是不能離也○自殉殊面廣雅云面/向也謂心各不同而自殉焉殊向自殉是非天隔)
(故有所正者/亦有所差)有所正者有所差(正於此者/或差於彼)比於大澤百
材皆度(旡棄/材也)⬤乎大山木石同壇(合異以/為同也)此之謂丘里
之言(言於丘里則/天下可知)少知曰然則謂之道足乎大公調曰
不然今計物之數不止於萬而期曰萬物者以数之多
者號而讀之也(夫有数之物猶不止於萬/况旡数之數謂道而足耶)是故天地者
形之大者也隂陽者氣之大者也道者為之公(物得以/通通物)
(旡私而强/字之曰道)因其大以號而讀之則可也(所謂道/可道也)已有之
矣乃将得比哉(名已有矣故乃将/旡可得而比耶)則若以斯辯譬猶狗
馬其不及逺矣(今名之辯旡不及逺矣故謂道猶未足/也必在乎旡名旡言之域而後至焉雖)
(有名故莫/之比也)少知曰四方之内六合之裏萬物之所生悪
起(問此者或謂道能/生之○悪音烏)大公調曰隂陽相照相蓋相治四
時相代相生相殺(言此皆其自/爾非旡所生)欲悪去就於是橋起雌
雄片合於是庸有(凡此事故云為趣舍近起於隂陽之/相照四時之相代也○悪烏路反橋)
(起髙勁言所起之/勁疾也片音判字)安危相易禍福相生緩急相摩聚散
以成此名實之可紀精之可志也(過此以徃至於自然/自然之故誰知所以)
(也/)隨序之相理橋運之相使窮則反終則始此物之所
有(此物之所有自然而然耳非旡能有之也○隨序謂/變化相隨有次序也橋運謂相橋代𩔖至次序以相)
(通理橋運以/相制使也)言之所盡知之所至極物而已(物表無所/復有故言)
(知不過/極物也)覩道之人不隨其所廢不原其所起(廢起皆自/爾無所原)
(隨/也)此議之所止(極於自爾/故無所議)少知曰季真之莫為接子之
或使二家之議孰正於其情孰偏於其理(季真曰道莫/為也接子曰)
(道或使或使者有使物之/功也○季真接子二賢人)大公調曰鷄鳴狗吠是人之
所知雖有大知不能以言讀其所自化又不能以意其
所将為(物有自然非為之所能也/由斯而觀季真之言當也)斯而析之精至於無
倫大至於不可圍(皆不為/而自爾)或之使莫之為未免於物而
終以為過(物有相使亦皆自爾故莫之為者未為/非物也凡物云云皆由莫為而過去)或使
則實(實自/使之)莫為則虛(無使/之也)有名有實是物之居(指名實/之所在)
無名無實在物之虚(物之所在/其實至虛)可言可意言而愈䟽(故/求)
(之於言意之/表而後至焉)未生不可忌(突然自生制不/由我我不能禁)已死不可徂
(忽然自死吾不能/違○徂一本作阻)死生非逺也理不可覩(近於身中猶/莫見其自爾)
(而欲/憂之)或之使莫之為疑之所假(此二者世/所至疑也)吾觀之本其
往無窮吾求之末其來無止無窮無止言之無也與物
同理(物理無窮故其言無/窮然後與物同理也)或使莫為言之本也與物終
始(恒不為而/自使然也)道不可有有不可無(道故不能使有而/有者常自然也)道
之為名所假而行(物所由而行故/假名之曰道)或使莫為在物一曲
夫胡為於大方(舉一隅/便可知)言而足則終日言而盡道(求道於/言意之)
(表則/足)言而不足則終日言而盡物(不能忘言而/存意則不足)道物之極
言黙不足以載(夫道物之極常莫為而/自爾不在言與不言)非言非黙議其
有極(極於自爾非/言黙而議也)
　
　
　莊子注巻八
欽定四庫全書
　莊子注卷九　　　　　　　晉　郭象　注
　　外物第二十六
外物不可必故龍逄誅比干戮箕子狂惡來死桀紂亡
(善惡之所致俱不可必也○外物夫忘懐於我者固無/對於天下然後外物無所用必焉若乃有所執為者諒)
(亦無時/而妙矣)人主莫不欲其臣之忠而忠未必信故伍貟流
于江萇𢎞死于蜀藏其血三年而化為碧(精誠之至○/化為碧呂氏)
(春秋藏其血三/年化為碧玉)人親莫不欲其子之孝而孝未必愛故
孝已憂而曽參悲(是以至人無心而應物唯變所適○/孝已殷髙宗之太子曽參李云至孝)
(為父所憎嘗見/絶糧而後蘇)木與木相摩則然金與火相守則流隂
陽錯行則天地大絯於是乎有雷有霆水中有火乃焚
大槐(所謂錯行○絯音駭又音該水中有火謂電也焚/謂霹⬤時燒大樹也補槐當夏時其上忽起火自)
(焚乃信有也註非如註則不/必舉槐淮南子曰老槐生火)有甚憂兩陷而無所逃(茍/不)
(能忘形則隨形所遭而陷於憂樂左右無宜也○兩陷/兩謂心與膽也陷破也畏雷霆甚憂心膽破陷也補兩)
(陷言無徃不/憂矣註大非)螴蜳不得成(矜之愈重則所在為難莫知/所守故不得成○螴音陳蜳)
(音惇螴蜳讀曰冲融言怖畏/之氣冲融兩溢不安定也)心若縣於天地之間(所希/⬤者)
(髙而闊也/○縣音𤣥)慰暋沈屯(非清夷平暢也○暋音昬又音泯/慰欝也暋悶也屯張倫反司馬云)
(沈深也/屯難也)利害相摩生火甚多(内熱/故也)衆人焚和(衆人而遺/利則和若)
(利害存懐則/其和焚也)月固不勝火(大而闇則多累/小而眀則知分)於是乎有僓
然而道盡(唯僓然無矜遺形自得道/乃盡也○僓音頺順也)莊周家貧故徃貸
粟於監河侯曰諾我将得邑金将貸子三百金可乎莊
周忿然作色曰周昨來有中道而呼者周顧視車轍中
有鮒魚焉周問之曰鮒魚來子何為者耶對曰我東海
之波臣也君豈有斗升之水而活我哉周曰諾我将南
逰吳越之王激西江之水而迎子可乎鮒魚忿然作色
曰吾失我常與我無所處吾得斗升之水然活耳君乃
言此曽不如早索我於枯魚之肆(此言當理無小茍其/不當雖大何益○監)
(河侯説苑/作魏文侯)任公子為大鉤巨緇五十犗以為餌蹲乎㑹
稽投竿東海旦旦而釣期年不得魚已而大魚食之牽
巨鉤陷沒而下騖揚而奮鬐白波若山海水震蕩聲侔
鬼神憚赫千里任公子得若魚離而腊之自制河以東
蒼梧以北莫不厭若魚者已而後世輇才諷説之徒皆
驚而相告也夫掲竿累趣灌瀆守鯢鮒其於得大魚難
矣飾小説以干縣令其於大達亦遠矣是以未嘗聞任
氏之風俗其不可與經於世亦遠矣(此言志趣不同故/經世之冝小大各)
(有所適也○任國名巨緇大黒綸也犗古邁反云犍牛/音界説文云騬也蹲音存腊音昔制諸設反依字應作)
(浙漢書音義音浙河亦江也北人名水皆曰河浙江今/在餘杭郡㑹稽錢塘輇七全反輇量人也本或作軨軨)
(小也本又或作輕累劣彼反謂次足不得並足也本亦/作累一云力追反云綸也灌瀆溉瀆之瀆鯢鮒皆小魚)
儒以詩禮發冡大儒臚傳曰東方作矣事之何若小儒
曰未解裙襦口中有珠詩固有之曰青青之麥生於陵
陂生不布施死何含珠為接其⬤厭其顪儒以金椎控
其頥徐别其頰無傷口中珠(詩禮者先王之陳迹也茍/非其人道不虛行故夫儒)
(者乃有用之為姦則迹不足恃也○臚音盧蘇林注漢/書云上傳語告下曰臚臚猶行也傳治戀反又大蓴反)
(遽也東方作謂日出也襦而朱反青青之麥此逸詩刺/死人也厭本亦作壓同乃恊反字林云厭一指按也顪)
(本亦作嵗許⬤反頤下毛也椎/直追反控若江反别彼列反)老萊子之弟子出薪遇
仲尼反以告曰有人於彼脩上而趍下(長上而促下也/○老萊子楚人)
(也出薪出採薪也/趍音促下短也)末僂而後耳(耳却近後而上僂又末/僂末上謂頭前也  謂)
(背膂也後耳耳却/後近附近之近)視若營四海(視之儡然似營他人事/者○視若營四海夫勞)
(形役智以應世務失其自然者也故堯有亢龍之喻舜/有卷僂之談周公𩔖之走狼仲尼比之逸狗豈不或信)
(哉/)不知其誰氏之子老萊子曰是丘也召而來仲尼至
曰丘去汝躬矜與汝容知斯為君子矣(謂仲尼能遺形/去知故以為君)
(子/)仲尼揖而退(受其/教也)蹙然改容而問曰業可得進乎(設/問)
(之令老萊眀/其不可進)老萊子曰夫不忍一世之傷而驁萬世之
患(一世為之則其迹萬世為患故不可輕也𥙷斯民失/其所一世之傷也不忍其傷而反矜躬飾智以營之)
(天下益擾矣是萬世之患也/固窶而遺慮耶深怪之也)抑固窶耶亡其畧弗及耶
(直任之則民性不窶而皆/自有畧無弗及之士也)惠以歡為驁終身之醜(惠之/而歡)
(者無惠則醜矣然惠不/可長故一惠終身醜也)中民之行進焉耳(言其易進則/不可妄惠之)
(𥙷猶云在中民之行所謂知耳豈/至譽則然乎言其慮淺也註非)相引以名相結以隱
(隱括進之謂也○隱病患也雖/相引以名聲是相結以病患)與其譽堯而非桀不如
兩忘而閉其所譽(閉者/閉塞)反無非傷也動無非邪也(順之/則全)
(靜之則正○反無非傷反逆/於理動無非邪動矜於是也)聖人躊躇以興事以毎成
功(事不逺本故其功毎成○毎者毎有成功也躊躇者/從容也從容興事雖有成功聖人不存猶致敝迹流)
(毒百世况動矜善/行而載之不已乎)奈何哉其載焉終矜爾(矜不可載故/遺而弗有也)
宋元君夜半而夣人被髪闚阿門曰予自宰路之淵予
為清江使河伯之所漁者余且得予元君覺使人占之
曰此神龜也君曰漁者有余且乎左右曰有君曰令余
且㑹朝明日余且朝君曰漁何得對曰且之網得白龜
焉箕圎五尺君曰獻若之龜龜至君再欲殺之再欲活
之心疑卜之曰殺龜以卜吉乃刳龜七十二鑚而無遺
筴仲尼曰神龜能見夣扵元君而不能避余且之網知
能七十二鑚而無遺筴不能避刳腸之患如是則知有
所困神有所不及也(神知之不足恃也如是夫唯靜然/居其所能而不營於外者為全○)
(宋元君元公也案元公名佐平公之子阿門阿/屋曲簷也宰路淵名且子餘反姓余名且也)雖有至
知萬人謀之(不用其知而用衆/謀○知音智下同)魚不畏網而畏鵜鶘(網/無)
(情故得魚○鵜徒兮反/鵜鶘水鳥也一名淘河)去小知而大知眀(小知自私/大知任物)去
善而自善矣(去善則善無所慕善無所/慕則善者不矯而自善也)嬰兒生無石師
而能言與能言者處也(汎然無習而自能者非跂而學彼/也補石之為言碩也碩大之師)
惠子謂荘子曰子言無用荘子曰知無用而始可與言
用矣夫地非不廣且大也人之所用容足耳然則厠足
而墊之致黄泉人尚有用乎惠子曰無用莊子曰然則
無用之為用也亦明矣(聖應其内當事而發已言其外/以暢事情情暢則事通外明則)
(内用相須之理然也○/厠音側墊丁念反下也)荘子曰人有能逰且得不逰乎
人而不能逰且得逰乎(性之所能不得不為也性所不/能不得强為故聖人惟莫之制)
(則同焉皆得而/不知所以得也)夫流遁之志决絶之行噫其非至知厚
德之任與(非至厚則莫能任其志行而/信其殊能也○行下孟反)覆墜而不反火
馳而不顧(人之所好不避/是非死生以之)雖相與為君臣時也易世而
無以相賤(所以為/人齊同)故曰至人不留行焉(惟所遇而因之/故能與化俱)
夫尊古而卑今學者之流也(古無所尊今無所卑而學/者尊古而卑今失其原矣)
且以豨韋氏之流觀今之世夫孰能不波(隨時因物/乃平泯也)唯
至人乃能逰於世而不僻(當時應務/所在為正)順人而不失已(本/無)
(我我何/失焉)彼教不學(教因彼性/故非學也)承意不彼(彼意自然故承/而用之則夫萬)
(物各至/其我)目徹為眀耳徹為聦鼻徹為鸇口徹為甘心徹
為知知徹為徳凡道不欲壅壅則哽哽而不止則跈(當/通)
(而塞則理有不泄而相騰踐也○鸇舒延反哽庚猛/反塞也跈女展反廣雅云履也止也本或作蹍同)跈
則衆害生(生起/也)物之有知者恃息(凡根生者無知/亦作恃息也)其不
殷非天之罪(殷當也夫息不由知由知然後失當失當/然後不通故知恃息息不恃知也然知欲)
(之用制之由人非/不得已之符也)天之穿之日夜無降(通理有/常運)人則顧
塞其竇(無性在天/竇乃開)胞有重閬(閬空曠也○胞普交反腹/中胎重直龍反閬音浪)
心有天逰(逰不/係也)室無空虛則婦姑勃豀(争處也○豀音/奚勃争也豀空)
(也勃豀反戾也無空虚以/容其私則反戾共闘争也)心無天逰則六鑿相攘(攘逆/謂六)
(情攘/奪)大林丘山之善於人也亦神者不勝(自然之理有/寄物而通也)
德溢乎名(夫名髙則利深故/脩德者過其當)名溢乎暴(夫禁暴則/名美於德)謀稽
乎誸(誸急也急而後考/其謀○誸音𤣥)知出乎爭(平性則/無用知)柴生乎守(柴/塞)
(也○柴/積也)官事果乎衆宜(衆之所宜者不/二故官事立也)春雨日時草木
怒生銚辱於是乎始脩(夫事物之生皆有由○銚七遥/反削也能有所穿削也又他堯)
(反辱乃豆反/似鋤田具也)草木之到植者過半而不知其然(夫事由/理發故)
(不覺鋤拔反之/更生者曰到植)靜然可以補病(非不/病也)眥⬤可以休老(非/不)
(老也○眥子斯反本亦作偂子淺反三蒼云偂猶翦也/玉篇云⬤也⬤本亦作滅音㓕又武齊反字林云批也)
寧可以止遽(非不/遽也)雖然若是勞者之務也非佚者之所
未嘗過而問焉(若是猶有勞故佚者/超然不顧○失音逸)聖人之所以駴天
下神人未嘗過而問焉(神人即聖人也聖言其外神言/其内○駴户楷反謂改百姓之)
(視聴也駴一音戒/謂上不問下也)賢人所以駴世聖人未嘗過而問焉
君子所以駴國賢人未嘗過而問焉小人所以合時君
子未嘗過而問焉(趨步各有分/髙下各有等)演門有親死者以善毁
爵為官師其黨人毁而死者半(慕賞而孝去真逺矣斯/尚賢之過也○演門城)
(門/名)堯與許由天下許由逃之湯與務光務光怒之紀他
聞之帥弟子而踆於⬤水諸侯弔之三年申徒狄因以
踣河(真波蕩傷性遂至於此○他徒河仄踆音存⬤/音款水名弔之恐其自投故弔之踣芳附反)荃
者所以在魚得魚而忘荃蹄者所以在兎得兔而忘蹄
言者所以在意得意而忘言吾安得夫忘言之人而與
之言哉(至於兩聖無意乃都無所言也○荃七全反香/草也可以餌魚或云積柴水中使魚依而食焉)
(一云魚笱也蹄大兮反兎⬤也/又云兔弶也係其脚故曰蹄也)
　　寓言第二十七
寓言十九(寄之他人則十言而九見信○寓言十九寓/寄也以人不信已故託之他人十言而九見)
(信/也)重言十七(世之所重則十言而七見信○/重言謂為人所重者之言也)巵言日出
和以天倪(夫巵滿則傾空則仰非持故也况之於言因/物隨變唯彼之從故曰日出日出謂日新也)
(日新則盡其自然之分自然之分盡則和也○巵圎酒/器也巵器滿即傾空則仰隨物而變非執一守故者也)
(施之於言而隨人從/變已無常主者也)寓言十九藉外論之(言出於已俗/多不受故借)
(外耳肩吾連叔/之𩔖皆所借也)親父不為其子媒親父譽之不若非其
父者也(父之譽子誠多不信然時有信/者輙以常嫌見疑故借外論也)非吾罪也人之
罪也(已雖信而懐常疑者猶不受寄之/彼人則信之人之聽有斯累也)與已同則應不
與已同則反(互相/非也)同於己為是之異於己為非之(三異/同處)
(而二異訟其所取是必於不訟者俱/異耳而獨信其所是非借外如何)重言十七所以已
言也是為耆艾(以其耆艾故俗共重之雖/使言不借外猶十信其七)年先矣而無
經緯本末以期年耆者是非先也(年在物先耳其餘本/末無以待人則非所)
(以先也/期待也)人而無以先人無人道也人而無人道是之謂
陳人(直是陳乆之人耳而俗便共信/之此俗之所以為安故而習常)巵言日出和以天
倪因以曼衍所以窮年(夫自然有分而是非無主無主/則曼衍矣誰能定之哉故曠然)
(無懐因而任之所/以各終其天年)不言則齊齊與言不齊言與齊不齊
也(付之與物而就用其言則彼此是非居然自齊若/不能因彼而立言以齊之則我與萬物復不齊耳)故
曰無言(言彼所言故雖有/言而我竟不言也)言無言終身言未嘗言(雖/出)
(吾口皆/彼言耳)終身不言未嘗不言(㨿出/我口)有自也而可有自也
而不可有自也而然有自也而不然惡乎然然於然惡
乎不然不然於不然惡乎可可於可惡乎不可不可於
不可(自由也由彼我之/情偏故有可不可)物固有所然物固有所可(各自/然各)
(自/可)無物不然無物不可(統而言之則無可無不/可無可無不可而至也)非巵言
日出和以天倪孰得其久(夫唯言隨物制而任其/天然之分者能無天落)萬物
皆種也以不同形相禪(雖變化相代原其氣/則一○種章勇反)始卒若環
(於今為始者於/昨已復為卒也)莫得其倫(物自爾/故莫得)是謂天均天均者天
倪也(夫均齊者豈妄/哉皆天然之分)莊子謂惠子曰孔子行年六十而
六十化(與時/俱也)始時所是卒而非之(時變則俗情亦變乗/物以逰心者豈異於)
(俗/哉)未知今之所謂是之非五十九非也(變者不停/是不可常)惠子
曰孔子勤志服知也(謂孔子勤志服膺而後知非能任/其自化也此明惠子不及聖人之)
(韻逺/矣)荘子曰孔子謝之矣而其未之嘗言(謝變化之自/爾非知力之)
(所為故隨時任/物而不造言也)孔子云夫受才乎大本復靈以生(若役/其才)
(知而不復其本/靈則生亡矣)鳴而當律言而當法(鳴者律之所生言/者法之所出而法)
(律者衆之所為聖人就用之耳故/無不當而未之嘗言未之嘗為也)利義陳乎前而好惡
是非直服人之口而已矣(服用也我無言也我之所言/直用人之口耳好惡是非利)
(義之陳未始/出吾口也)使人乃以心服而不敢蘁立定天下之定
(口所以宣心故用衆人之口則衆人之心用矣我順衆/心則衆心信矣誰敢逆立哉吾因天下之自定而定之)
(又何為乎○蘁音/悟又五各反逆也)已乎已乎吾且不得及彼乎(因而乗/之故無)
(不/及)曽子再仕而心再化曰吾及親仕三釡而心樂後仕
三千鍾不洎吾心悲(洎及也○三釡小爾雅云/六斗四升曰釡洎其器反)弟子問
於仲尼曰若參者可謂無所縣其罪乎(縣係也謂參仕/以為親無係禄)
(之罪也○/縣其音𤣥)曰既已縣矣(係於禄/以養也)夫無所縣者可以有哀
乎(夫養親以適不問其具若能無係則不以/貴賤經懐而平和恰翕盡色養之宜矣)彼視三釡
三千鍾如觀雀蚊虻相過乎前也(彼謂無係也夫無係/者視榮祿若蚊虻鳥)
(雀之在前而過去耳豈有哀樂於其間哉○觀本亦作/⬤同古亂反觀雀飛疾與蚊相過忽然不覺也取大小)
(相縣以喻三釡三千鍾之多/少元嘉本作如⬤蚊無虻字)顔成子㳺謂東郭子綦曰
自吾聞子之言一年而野(外權利也/○綦音其)二年而從(不自/專也)三
年而通(通彼/我也)四年而物(與物/同也)五年而來(自得/也)六年而鬼
入(外形/骸也)七年而天成(無所/復為)八年而不知死不知生(所遇/皆適)
(而/安)九年而大妙(妙善也善惡同故無徃而不宜此言久/聞道知天籟之自然将忽然自忘則⬤)
(累日去以/至於盡耳)生有為死也(生而有為/則喪其生)勸公以其死也有自
也(自由也由有為故死由私其生故有/為今所以⬤公者以其死之由私耳)而生陽也無自
也(夫生之陽遂以其絶迹無/為而忽然獨尔非由有也)而果然乎惡乎其所適惡
乎其所不適(然而果然故無適無不適/而後皆適皆適而至也)天有厯數地有
人據吾惡乎求之(皆已/自足)莫知其所終若之何其無命也
(理必自終不由/於知非命如何)莫知其所始若之何其有命也(不知其/所以然)
(而然謂之命似若有意也故又遣命/之名以明其自爾而後命理全也)有以相應也若之
何其無鬼耶(理必有應若有/神靈以致也)無以相應也若之何其有
鬼耶(理自相應相應不由於故/也則雖相應而無靈也)衆罔兩問於景曰若向
也俯而今也仰向也括而今也被髪向也坐而今也起
向也行而今也止何也景曰搜搜也奚稍問也(動運自/尔無所)
(稍問○/景音影)予有而不知其所以(自爾故不/知所以)予蜩甲也蛇蛻
也似之而非也(影似形而非形○蜩甲音條條甲蟬/蛻皮也蛻音帨又吐卧反又始鋭反)火
與日吾屯也隂與夜吾代也彼吾所以有待耶而况乎
以有待者乎(推而極之則今之所謂有待者率至於無/待而獨化之理彰矣○屯徒門反聚也)
彼來則我與之來彼徃則我與之徃彼强陽則我與之
强陽强陽者又何以有問乎(直自强陽運動相隨徃/來耳無意不可問也)陽
子居南之沛老⬤西逰於秦邀於郊至於梁而遇老子
老子中道仰天而嘆曰始以汝為可教今不可也陽子
居不答至舍進⬤漱巾櫛脫屨户外膝行而前曰向者
弟子欲請夫子夫子行不間是以不敢今間矣請問其
故老子曰而睢睢盱盱而誰與居(睢睢盱盱䟦扈之貌/人将畏難而䟽逺○)
(陽子居姓陽名戎字子居⬤音管小爾雅云溧也洒也/漱所又反櫛荘乙反間音閒睢睢盱盱元氣也而汝也)
大白若辱盛德若不足陽子居蹵然變容曰敬聞命矣
其徃也⬤者迎将其家公執席妻執巾櫛舍者避席煬
者避竈(尊形自異故憚而避之也○家公主人公也/云讀舍者迎将其家為句煬羊尚反炊也)其
反也舍者與之爭席矣(去其夸/矜故也)
　　讓王第二十八
堯以天下讓許由許由不受又讓於子州支父子州支
父曰以我為天子猶之可也雖然我適有幽憂之病方
且治之未暇治天下也(○父音甫支父字也即支伯/幽憂之病謂其病深固也)夫
天下至重也而不以害其生又况他物乎唯無以天下
為者可以託天下也舜讓天下於子州支伯子州支伯
曰予適有幽憂之病方且治之未暇治天下也故天下
大器也而不以易生此有道者之所以異乎俗者也舜
以天下讓善卷善卷曰余立於宇宙之中冬日衣皮毛
夏日衣葛絺春耕種形足以勞動秋收歛身足以休食
日出而作日入而息逍遥於天地之間而心意自得吾
何以天下為哉(○卷眷勉反又/音眷姓善名卷)悲夫子之不知余也遂
不受於是去而入深山莫知其處舜以天下讓其友石
户之農石户之農曰捲捲乎后之為人葆力之士也(○/石)
(户本亦作后農石/户地名農農人也)以舜之德為未至也於是夫負妻戴
㩦子以入於海終身不反也太王亶父居邠狄人攻之
事之以皮帛而不受事之以犬馬而不受事之以珠玉
而不受狄人之所求者土地也太王亶父曰與人之兄
居而殺其弟與人之父居而殺其子吾不忍也子皆勉
居矣為吾臣與為狄人臣奚以異且吾聞之不以所用
養害所養因杖筴而去之民相連而從之遂成國於岐
山之下(不以所用養害所養地所以養人也今爭以殺/人是以地害人也人為地養故不以地故害人)
(也○筴/初革反)夫大王亶父可謂能尊生矣能尊生者雖貴富
不以養傷身雖貧賤不以利累形今世之人居髙官尊
爵者皆重失之見利輕亡其身豈不惑哉越人三世弑
其君王子搜患之逃乎丹宂而越國無君求王子搜不
得從之丹宂王子搜不肯出越人薫之以艾乗以王輿
(○搜素羔反淮南子作翳丹/宂爾雅云南戴日為丹宂)王子搜援綏登車仰天而
呼曰君乎君乎獨不可以舍我乎王子搜非惡為君也
惡為君之患也若王子搜者可謂不以國傷生矣此固
越人之所欲得為君也韓魏相與爭侵地子華子見昭
僖侯昭僖侯有憂色(○子華/子魏人)子華子曰今使天下書銘
於君之前書之言曰左手攫之則右手廢右手攫之則
左手廢然而攫之者必有天下君能攫之(○攫俱縳反/取也廢棄也)
(一云攫者援書/銘廢者斬右手)昭僖侯曰寡人不攫也子華子曰甚善
自是觀之兩臂重於天下也身亦重於兩臂韓之輕於
天下亦逺矣今之所爭者其輕於韓又逺君固愁身傷
生以憂戚不得也僖侯曰善哉教寡人者衆矣未嘗得
聞此言也子華子可謂知輕重矣魯君聞顔闔得道之
人也使人以幣先焉(○魯君/哀公也)顔闔守陋閭苴布之衣而
自飯牛(○苴音麤/有子麻也)魯君之使者至顔闔自對之使者曰
此顔闔之家與顔闔對曰此闔之家也使者致幣顔闔
對曰恐聽者謬而遺使者罪不若審之使者還反審之
復來求之則不得已故若顔闔者真惡富貴也故曰道
之真以治身其緒餘以為國家其土苴以治天下由此
⬤之帝王之功聖人之餘事也非所以完身養生也(○/土)
(苴如糞/草也)今世俗之君子多危身棄生以殉物豈不悲哉
凡聖人之動作也必察其所以之與其所以為今且有
人於此以隨侯之珠彈千仞之雀世必笑之是何也則
其所用者重而所要者輕也夫生者豈特隨侯之重哉
子列子窮容貌有飢色客有言之於鄭子陽者曰列禦
冦盖有道之士也居君之國而窮君無乃為不好士乎
(○子陽/鄭相)鄭子陽即令官遺之粟子列子見使者再拜而
辭使者去子列子入其妻望之而拊心曰妾聞為有道
者之妻子皆得佚樂今有飢色君過而遺先生食先生
不受豈不命耶子列子笑謂之曰君非自知我也以人
之言而遺我粟至其罪我也又且以人之言此吾所以
不受也其卒民果作難而殺子陽(○子陽嚴酷罪者無/赦舍人折弓畏子陽)
(怒責因國人逐/猘狗而殺子陽)楚昭王失國屠羊説走而從於昭王(楚/昭)
(王名軫/平王子)昭王反國将賞從者及屠羊説屠羊説曰大王
失國說失屠羊大王反國説亦反屠羊臣之爵禄已復
矣又何賞之言王曰强之屠羊説曰大王失國非臣之
罪故不敢伏其誅大王反國非臣之功故不敢當其賞
王曰見之屠羊説曰楚國之法必有重賞大功而後得
見今臣之知不足以存國而勇不足以死冦吴軍入郢
說畏難而避冦非故隨大王也今大王欲廢法毁約而
見説此非臣之所以聞天下也王謂司馬子綦曰屠羊
說居處卑賤而陳義甚髙子綦為我延之以三旌之位
(○三旌三公位也一作三珪/云謂諸侯之三卿皆執珪者)屠羊説曰夫三旌之位吾
知其貴於屠羊之肆也萬鍾之禄吾知其富於屠羊之
利也然豈可以貪爵禄而使吾君有妄施之名乎説不
敢當願復反吾屠羊之肆遂不受也原憲居魯環堵之
室茨以生草蓬户不完桑以為樞而甕牖二室褐以為
塞上漏下濕匡坐而弦(○茨盖屋也蓬户織蓬為户桑/以為樞屈桑條為户樞也牖音)
(酉破甕為牖二室司馬云夫妻各一/室以褐衣塞牖也匡正也弦謂弦歌)子貢乗大馬中紺
而表素軒車不容巷徃見原憲原憲華冠縰履杖藜而
應門子貢曰嘻先生何病原憲應之曰憲聞之無財謂
之貧學而不能行謂之病今憲貧也非病也子貢逡巡
而有愧色原憲笑曰夫希世而行比周而友學以為人
教以為己仁義之慝輿馬之飾憲不忍為也(○紺為中/衣加素為)
(表華冠以華木皮為冠縱三蒼解詁作躧云躡也聲𩔖/或作屣通俗文云履不著跟曰屣一云縰履謂履無跟)
(也杖藜以藜為杖/也應門自對門也)曽子居衛緼袍無表顔色腫噲手足
胼胝(○緼袍謂/麻緼為絮)三日不舉火十年不製衣正冠而纓絶
捉衿而肘見納屨而踵決曳縰而歌商頌聲滿天地若
出金石天子不得臣諸侯不得友故養志者忘形養形
者忘利致道者忘心矣孔子謂顔回曰回來家貧居卑
胡不仕乎顔回對曰不願仕回有郭外之田五十畆足
以給飦粥郭内之田十畆足以為絲麻鼓琴足以自娛
所學夫子之道者足以自樂也回不願仕孔子愀然變
容曰善哉回之意丘聞之知足者不以利自累也審自
得者失之而不懼行脩於内者無位而不怍丘誦之久
矣今於回而後見之是丘之得也(○飦或作饘廣雅云/糜也家語云厚粥)
中山公子牟謂瞻子曰身在江海之上心居乎魏闕之
下奈何(○公子牟魏之公子封中山名牟瞻子賢人也/淮南作詹象魏觀闕人君門也言心存榮貴許)
(慎云天子/兩觀也)瞻子曰重生重生則利輕中山公子牟曰雖
知之未能勝也瞻子曰不能自勝則從神無惡乎(○不/能自)
(勝則從/絶句)不能自勝而强不從者此之謂重傷重傷之人
無夀𩔖矣(○重直用/反下同)魏牟萬乗之公子也其隠巖宂也
難為於布衣之士雖未至乎道可謂有其意矣孔子窮
於陳蔡之間七日不火食藜⬤不糝顔色甚⬤而弦歌
於室顔回擇菜子路子貢相與言曰夫子再逐於魯削
迹於衛伐樹於宋窮於商周圍於陳蔡殺夫子者無罪
籍夫子者無禁弦歌鼓琴未嘗絶音君子之無恥也若
此乎(○伐樹於宋孔子適宋與弟子習禮大樹下/宋司徒桓魋欲殺孔子伐其樹孔子遂行)顔回
無以應入告孔子孔子推琴喟然而歎曰由與賜細人
也召而來吾語之子路子貢入子路曰如此者可謂窮
矣孔子曰是何言也君子通於道之謂通窮於道之謂
窮今丘抱仁義之道以遭亂世之患其何窮之為故内
省而不窮於道臨難而不失其德天寒既至霜雪既降
吾是以知松栢之茂也陳蔡之隘於丘其幸乎孔子削
然反琴而弦歌子路扢然執干而舞(○削/琴聲)子貢曰吾不
知天之髙也地之下也古之得道者窮亦樂通亦樂所
樂非窮通也道德於此則窮通為寒暑風雨之序矣故
許由娱於潁陽而共伯得乎丘首(○虞安也共音恭得/乎丘首共伯名和脩)
(其行好賢人諸侯皆以為賢周厲王之難天子曠絶諸/侯皆請以為天子共伯不聴即于王位十四年大旱屋)
(焚卜于太陽兆曰厲王為祟召公乃立宣王共伯復歸/于宗逍遥得意共山之首共丘山今在河内共縣西魯)
(連子云共伯後歸于國得/意共山之首本作丘首)舜以天下讓其友北人無擇
北人無擇曰異哉后之為人也居於⬤畆之中而逰堯
之門不若是而已又欲以其辱行漫我吾羞見之因自
投清冷之淵(孔子曰士志於仁者有殺身以成仁無求/生以害仁夫志尚清遐髙風邈世與夫貪)
(利没命者故有天地之隔/也○田中曰畆壟中曰⬤)湯将伐桀因卞隨而謀卞隨
曰非吾事也湯曰孰可曰吾不知也湯又因瞀光而謀
瞀光曰非吾事也湯曰孰可曰吾不知也湯曰伊尹何
如曰强力忍垢吾不知其他也(瞀或/作務)湯遂與伊尹謀伐
桀尅之以讓卞隨卞隨辭曰后之伐桀也謀乎我必以
我為賊也勝桀而讓我必以我為貪也吾生乎亂世而
無道之人再來漫我以其辱行吾不忍数聞也乃自投
椆水而死(数疏各反椆水又作淍水又音封本作/洞云洞水在潁陽一云在范陽郡界)湯又
讓瞀光曰知者謀之武者遂之仁者居之古之道也吾
子胡不立乎瞀光辭曰廢上非義也殺民非仁也人犯
其難我享其利非廉也吾聞之曰非其義者不受其禄
無道之世不踐其土况尊我乎吾不忍久見也乃負石
而自沉於廬水(舊説曰如卞隨瞀光者其視天下也若/六合外人所不能察也斯則謬矣夫輕)
(天下者不得有所重也茍無所重則無死也矣以天下/為六合之外故當付之堯舜湯武耳淡然無係故汎然)
(從衆得失無㮣於懐何自投之為哉若二子者可以為/殉名慕髙矣未可謂外天下也○廬水一本作盧水在)
(遼東/西界)昔周之興有士二人處於孤竹曰伯夷叔齊二人
相謂曰吾聞西方有人似有道者試往觀焉(○孤竹國/在遼西令)
(支/縣)至於岐陽武王聞之使叔旦往見之與之盟曰加富
二等就官一列血牲而埋之二人相視而笑曰嘻異哉
此非吾所謂道也昔者神農之有天下也時祀盡敬而
不祈喜其于人也忠信盡治而無求焉樂與政為政樂
與治為治不以人之壊自成也不以人之卑自髙也不
以遭時自利也今周見殷之亂而遽為政上謀而下行
貨阻兵而保威割牲而盟以為信楊行以説衆殺伐以
要利是推亂以易暴也吾聞古之士遭治世不避其任
遇亂世不為茍存今天下闇周德衰其並乎周以塗吾
身也不如避之以潔吾行二子北至於首陽之山遂餓
而死焉若伯夷叔齊者其於富貴也茍可得已則必不
賴髙節戾行獨樂其志不事於世此二士之節也(論語/曰伯)
(夷叔齊餓于首陽之下不言其死也而此云死焉亦欲/明其永餓以終未必餓死也此篇大意以起髙讓逺退)
(之風故被其風者雖貪冐之人乗天衢入紫庭猶時慨/然中路而歎況其凢乎故夷許之徒足以當稷契對伊)
(吕矣夫居山谷而𢎞天下者雖不俱為聖佐不猶髙於/蒙埃塵者乎其事雖難為然其風少弊故可遺也曰夷)
(許之弊安在曰許由之弊使人飾讓以求進遂至乎之/噲也伯夷之風使暴虐之君得肆其毒而莫之敢抗也)
(伊吕之弊使天下貪冐之雄敢行篡逆唯聖人無迹故/無弊也若以伊吕為聖人之迹則伯夷叔齊亦聖人之)
(迹也若以伯夷叔齊非聖人之迹耶則伊吕之事亦非/聖矣夫聖人因物之自行故無迹然則所謂聖者我本)
(無迹故物得其迹迹得而强名聖則聖者乃無迹之名/也○或曰讓王之篇其事多重生而務光二三子自投)
(于水何也答曰荘書之興存乎反本反本之由先乎去/䇿是以明讓王之一篇標傲世之逸志㫖在不降以厲)
(俗無厚身以全生所以時有重生之辭者亦歸棄榮之/意耳深於塵務之為弊也其次者雖復被褐投粥保身)
(而已其全身尚髙而超俗自逸寧/投身於清冷終不屈于世累也)
　　盗跖第二十九
孔子與栁下季為友栁下季之弟名曰盗跖盗跖從卒
九千人横行天下侵暴諸侯宂室樞户驅人牛馬取人
婦女貪得忘親不顧父母兄弟不祭先祖所過之邑大
國守城小國入保萬民苦之(○栁下季即栁/下惠字季禽)孔子謂栁
下季曰夫為人父者必能詔其子為人兄者必能教其
弟若父不能詔其子兄不能教其弟則無貴父子兄弟
之親矣今先生世之才士也弟為盗跖為天下害而弗
能教也丘⬤為先生羞之丘請為先生往説之栁下季
曰先生言為人父者必能詔其子為人兄者必能教其
弟若子不聴父之詔弟不受兄之教雖今先生之辯将
奈之何哉且跖之為人也心如涌泉意如飄風强足以
拒敵辯足以飾非順其心則喜逆其心則怒易辱人以
言先生必無往孔子不聴顔回為馭子貢為右徃見盗
跖盗跖乃方休卒徒大山之陽膾人肝而餔之(餔字林/云日中)
(時食/也)孔子下車而前見謁者曰魯人孔丘聞将軍髙義
敬再拜謁者謁者入通盗跖聞之大怒目如明星髪上
指冠曰此夫魯國之巧偽人孔丘非邪為我告之爾作
言造語妄稱文武冠枝木之冠帶死牛之脅(○冠多華/飾如木之)
(枝繁帶死牛之脅/取牛皮為大革帶)多辭繆説不耕而食不織而衣搖脣
鼓舌擅生是非以迷天下之主使天下學士不反其本
妄作孝弟而徼倖於封侯富貴者也子之罪大極重疾
走歸不然我将以子肝益晝餔之膳孔子復通曰丘得
幸於季願望履幕下(○願望履幕下言視不敢/望跖面望履結而還也)謁者復
通盗跖曰使來前孔子趨而進避席反走再拜盗跖盗
跖大怒兩展其足案劒瞋目聲如乳虎曰丘來前若所
言順吾意則生逆吾心則死(○反走小/却行也)孔子曰丘聞之
凡天下有三德生而長大美好無雙少長貴賤見而皆
説之此上德也知維天地能辯諸物此中德也勇悍果
敢聚衆率兵此下德也凡人有此一德者足以南面稱
孤矣今将軍兼此三者身長八尺二寸靣目有光脣如
激丹齒如齊貝音中黄鍾而名曰盗跖丘⬤為将軍耻
不取焉将軍有意聽臣臣請南使吳越北使齊魯東使
宋衛西使晉楚使将軍造大城數百里立數十萬户之
邑尊将軍為諸侯與天下更始罷兵休卒收養昆弟共
祭先祖此聖人才士之行而天下之願也盗跖大怒曰
丘來前夫可規以利而可諫以言者皆愚陋恒民之謂
耳今長大美好人見而説之者此吾父毋之遺德也丘
雖不吾譽吾獨不自知耶且吾聞之好靣譽人者亦好
背而毁之今丘告我以大城衆民是欲規我以利而恒
民畜我也安可長久也城之大者莫大乎天下矣堯舜
有矢下子孫無置錐之地湯武立為天子而後世絶㓕
非以其利大故邪且吾聞之古者禽獸多而人民少於
是民皆巢居以避之晝拾橡栗暮栖木上故命之曰有
巢氏之民古者民不知衣服夏多積薪冬則焬之故命
之曰知生之民神農之世卧則居居起則于于民知其
母不知其父與麋鹿共處耕而食織而衣無有相害之
心此至德之隆也然而黄帝不能致德與⬤尤戰於涿
鹿之野流血百里(○⬤尤神農時諸侯始造兵者也神/農之後第八帝曰榆罔世⬤尤氏强)
(與榆罔争王逐榆罔榆罔與黄帝合謀擊殺⬤尤漢書/音義云⬤尤古之太子一曰庻人貪者涿鹿地名故城)
(今在上谷郡/西南八十里)堯舜作立羣臣湯放其主武王殺紂自是
之後以强凌弱以衆暴寡湯武以來皆亂人之徒也(○/殺)
(音/試)今子脩文武之道掌天下之辯以教後世縫衣淺帶
矯言偽行以迷惑天下之主而欲求富貴焉盗莫大於
子天下何故不謂子為盗丘而乃謂我為盗跖子以甘
辭説子路而使從之使子路去其危冠解其長劒而受
教於子天下皆曰孔丘能止暴禁非(○子路好勇冠似/雄雞形背負猳斗)
(用表已/勇也)其卒之也子路欲殺衛君而事不成菹於衛東
門之上是子教之不至也子自謂才士聖人邪則再逐
於魯削跡於衛窮於齊圍於陳蔡不容身於天下子教
子路菹此患上無以為身下無以為人子之道豈足貴
邪世之所髙莫若黄帝黄帝尚不能全德而戰涿鹿之
野流血百里堯不慈舜不孝禹偏枯湯放其主武王伐
紂文王拘羑里此六子者世之所髙也孰論之皆以利
惑其真而强反其情性其行乃甚可羞也世之所謂賢
士伯夷叔齊辭孤竹之君而餓死於首陽之山骨肉不
葬鮑焦飾行非世抱木而死申徒狄諫而不聴負石自
投於河為魚鼈所食(○負石自投於河申徒狄将投於/河崔喜止之曰吾聞聖人曰士民)
(父母若濡足故不救溺人可乎申徒狄日不然昔桀殺/龍逢紂殺比干而亡天下吴殺于胥陳殺泄冶而賊其)
(國非聖人不仁不用/故也遂沉河而死)介子推至忠也自割其股以食文
公文公後背之子推怒而去抱木而燔死(○左僖二十/四年晉侯賞)
(從亡者介子推不言禄禄亦弗及遂隱而死晉侯/求之不獲以綿上為之田曰以志吾過且旌善)尾生
與女子期於梁下女子不來水至不去抱梁柱而死此
四者無異於磔犬流豕操瓢而乞者皆離名輕死不念
本養夀命者也(○尾生一本作㣲生/戰國䇿作尾生髙)世之所謂忠臣者
莫若王子比干伍子胥子胥沉江比干剖心此二子者
世謂忠臣也然卒為天下笑自上觀之至于子胥比干
皆不足貴也丘之所以説我者若告我以鬼事則我不
能知也若告我以人事者不過此矣皆吾所聞知也今
吾告子以人之情目欲視色耳欲聴聲口欲察味志氣
欲盈人上夀百嵗中夀八十下夀六十除病痩死䘮憂
患其中開口而笑者一月之中不過四五日而已矣天
與地無窮人死者有時操有時之具而託於無窮之間
忽然無異騏驥之馳過隙也不能説其志意養其夀命
者皆非通道者也丘之所言皆吾之所棄也亟去走歸
無復言之子之道彺彺汲汲詐巧虚偽事也非可以全
真也奚足論哉孔子再拜趨走出門上車執轡三失目
芒然無見色若死灰據軾低頭不能出氣歸到魯東門
外適遇栁下季栁下季曰今者闕然數日不見車馬有
行色得㣲徃見跖耶孔子仰天而歎曰然栁下季曰跖
得無逆汝意若前乎孔子曰然丘所謂無病而自灸也
疾走料虎頭編虎須幾不免虎口哉(此篇寄明因衆之/所欲亡而亡之雖)
(桀紂可去也不因衆而獨/用已雖盗跖不可御也)子張問於滿茍得曰盍不為
行無行則不信不信則不任不任則不利故觀之名計
之利而義真是也若棄名利反之於心則夫士之為行
不可一日不為乎滿苟得曰無耻者富多信者顯夫名
利之大者幾在無耻而信故觀之名計之利而信真是
也若棄名利反之於心則夫士之為行抱其天乎子張
曰昔者桀紂貴為天子富有天下今謂臧聚曰汝行如
桀紂則有怍色有不服之心者小人所賤也仲尼墨翟
窮為匹夫今謂宰相曰子行如仲尼墨翟則變容易色
稱不足者士誠貴也(○臧聚謂臧獲/盜濫竊聚之人)故勢為天子未必
貴也窮為匹夫未必賤也貴賤之分在行之美惡滿苟
得曰小盗者拘大盗者為諸侯諸侯之門義士存焉昔
者桓公小白殺兄入嫂而管仲為臣田成子常弑君⬤
國而孔子受幣論則賤之行則下之則是言行之情悖
戰於胷中也不亦拂乎故書曰孰惡孰美成者為首不
成者為尾子張曰子不為行即将䟽戚無倫貴賤無義
長幼無序五紀六位将何以為别乎滿苟得曰堯殺長
子舜流母弟䟽戚有倫乎湯放桀武王伐紂貴賤有義
乎王季為適周公殺兄長幼有序乎儒者偽辭墨者兼
愛五紀六位将有别乎且子正為名我正為利名利之
實不順於理不監於道吾日與子訟於無約曰小人殉
財君子殉名其所以變其情易其性則異矣乃至於棄
其所為而殉其所不為則一也故曰無為小人反殉而
天無為君子從天之理若枉若直相為天極靣觀四方
與時消息若是若非執而圓機獨成而意與道徘徊無
轉而行無成而義将失而所為無赴而富無狥而成将
棄而天比干剖心子胥抉眼忠之禍也直躬證父尾生
溺死信之患也鮑子立乾勝子不自理廉之害也孔子
不見母匡子不見父義之失也此上世之所傳下世之
所語以為士者正其言必其行故服其殃離其患也(此/章)
(言尚行則行矯貴士則士偽故蔑行賤士以全其内然/後行髙而士貴耳○立乾鮑子名焦周末人汙時君不)
(仕擇蔬而食子貢見之謂曰何為不仕食禄答曰無可/仕者子貢曰汙其君不食其禄惡其政不踐其土今子)
(悪其君處其土食其蔬何志行之相違乎鮑焦遂棄其/蔬而餓死勝子不自理一本理作里本乂作申子自理)
(或云謂申徒抱甕之河也古本作申子不自理謂申生/也孔子不見母未聞匡子不見父匡子名章齊人諫其)
(父為父/所逐)無足問於知和曰人卒未有不興名就利者彼
富則人歸之歸則下之下則貴之夫見下貴者所以長
生安體樂意之道也今子獨無意焉知不足耶意知而
力不能行耶故推正不忘耶知和曰今夫此人以為與
已同時而生同鄉而處者以為夫絶俗過世之士焉是
專無主正所以覧古今之時是非之分也與俗化世去
至重棄至尊以為其所為也此其所以論長生安體樂
意之道不亦逺乎慘怛之疾恬愉之安不監於體⬤惕
之恐欣⬤之喜不監於心知為為而不知所以為是以
貴為天子富有天下而不免於患也無足曰夫富之於
人無所不利窮美䆒埶(音/勢)至人之所不得逮聖人之所
不能及俠人之勇力而以為威强秉人之知謀以為明
察因人之德以為賢良非享國而嚴若君父且夫聲色
滋味權勢之於人心不待學而樂之體不待象而安之
夫欲惡避就固不待師此人之性也天下雖非我孰能
辭之知和曰知者之為故動以百姓不違其度是以足
而不爭無以為故不求不足故求之爭四處而不自以
為貪有餘故辭之棄天下而不自以為亷亷貪之實非
以迫外也反監之度勢為天子而不以貴驕人富有天
下而不以財戯人計其患慮其反以為害於性故辭而
不受也非以要名譽也堯舜為帝而雍非仁天下也不
以美害生也善卷許由得帝而不受非虚辭讓也不以
事害己此皆就其利辭其害而天下稱賢焉則可以有
之彼非以興名譽也無足曰必持其名苦體絶甘約養
以持生則亦久病長阨而不死者也知和曰平為福有
餘為害者物莫不然而財其甚者也今富人耳營鐘皷
管籥之聲口嗛於芻豢醪醴之味以感其意遺忘其業
可謂亂矣侅溺於馮氣若負重行而上也可謂苦矣(侅/音)
(礙飲食至⬤為侅一云徧也馮氣/馮音憤滿也言憤畜不通之氣也)貪財而取慰貪權而
取竭靜居則溺體澤則馮可謂疾矣為欲富就利故滿
若堵耳而不知避且馮而不舍可謂辱矣財積而無用
服膺而不舍滿心戚醮求益而不止可謂憂矣内則疑
刦請之賊外則畏㓂盗之害内周樓疏外不敢獨行可
謂畏矣(○刦許業反内周樓疏重樓/内匝疏軒外通謂設備守具)此六者天下之至
害也皆遺忘而不知察及其患至求盡性竭財單以反
一日之無故而不可得也(○單音丹本/或作靳音析)故觀之名則不
見求之利則不得繚意絶體而争此不亦惑乎(此章言/知足者)
(常足○繚/音了理也)
　
　
　
　
　荘子注巻九
欽定四庫全書
　莊子注巻十　　　　　　　晉　郭象　注
　　説劒第三十
昔趙文王喜劒劒士夾門而客三千餘人日夜相擊於
前死傷者嵗百餘人好之不厭如是三年國衰諸侯謀
之(○趙文王惠文王也名何武靈王子去莊子三百五/十年周紀云周赧王十七年趙惠文王之元年一云)
(案長厯推惠文王與莊/子相值恐彪之言誤)太子悝患之募左右曰孰能説
王之意止劒士者賜之千金左右曰莊子當能(○悝苦/回反太)
(子/名)太子乃使人以千金奉莊子莊子弗受與使者俱往
見太子曰太子何以教周賜周千金太子曰聞夫子眀
聖謹奉千金以幣從者夫子弗受悝尚何敢言莊子曰
聞太子所欲用周者欲絶王之喜好也使臣上説大王
而逆王意下不當太子則身刑而死周尚安所事金乎
使臣上説大王下當太子趙國何求而不得也太子曰
然吾王所見唯劒士也莊子曰諾周善為劒太子曰然
吾王所見劒士皆蓬頭突⬤垂冠曼胡之纓短後之衣
瞋目而語難王乃説之今夫子必儒服而見王事必大
逆(○蓬頭謂著兠鍪也有毛故如蓬垂冠将欲闘故冠/低傾也曼莫干反曼胡之纓謂麄纓無文理也短後)
(之衣為便/於事也)荘子曰請治劒服治劒服三日乃見太子太
子乃與見王王脱白刃待之莊子入殿門不趨見王不
拜王曰子欲何以教寡人使太子先曰臣聞大王喜劒
故以劒見王王曰子之劒何能禁制曰臣之劒十步一
人千里不留行王大説之曰天下無敵矣(○千里不留/行十步一人)
(相擊輙殺之故千/里不留於行也)莊子曰夫為劒者示之以虚開之以
利後之以發先之以至願得試之王曰夫子休就舍待
命令設戱請夫子王乃校劒士七日死傷者六十餘人
得五六人使奉劒於殿下乃召荘子王曰今日試使士
敦劒(○敦断也試使用/劒相擊断截也)莊子曰望之久矣王曰夫子所
御杖長短何如曰臣之所奉皆可(○所奉一/本作所奏)然臣有三
劒唯王所用請先言而後試王曰願聞三劒曰有天子
劒有諸侯劒有庻人劒王曰天子之劒何如曰天子之
劒以燕谿石城為⬤齊岱為鍔(○燕音煙燕谿地名在/燕國石城在塞外鍔劒)
(刃也一云/劒稜也)晉魏為⬤周宋為鐔(○鐔音淫三蒼云徒感/反劒口也一謂劒鐶也)
(又云劒/珥也)韓魏為夾(○夾古協反把也一本作鋏同一/云鐔從稜向背鋏從稜向刃也)包
以四夷裹以四時繞以渤海帶以常山制以五行論以
刑德開以隂陽持以春夏行以秋冬此劒直之無前舉
之無上案之無下運之無旁上決浮雲下絶地紀此劒
一用匡諸侯天下服矣此天子之劒也文王芒然自失
曰諸侯之劒何如曰諸侯之劒以知勇士為鋒以清亷
士為鍔以賢良士為⬤以忠勝士為鐔以豪傑士為夾
此劒直之亦無前舉之亦無上案之亦無下運之亦無
旁上法圎天以順三光下法方地以順四時中知民意
以安四鄉此劒一用如雷霆之震也四封之内無不賔
服而聴從君命者矣此諸侯之劒也王曰庻人之劒何
如曰庻人之劒蓬頭突⬤垂冠曼胡之纓短後之衣瞋
目而語難相擊於前上斬頸領下決肝肺此庻人之劒
無異於闘雞一旦命已絶矣無所用於國事今大王有
天子之位而好庻人之劒臣⬤為大王薄之王乃牽而
上殿宰人上食王三環之(○三環繞饌三/周不能坐食)荘子曰大王
安坐定氣劒事已畢奏矣於是文王不出宫三月劒士
皆服斃其處也(忿不見禮/皆自死)
　　漁父第三十一
孔子逰乎緇帷之林休坐乎杏壇之上弟子讀書孔子
弦歌鼓琴奏曲未半(○緇帷黒林名也本/或作惟杏壇壇名)有漁父者下
船而來須眉交白被髪揄袂行原以上距陸而止左手
據膝右手持頥以聴曲終(○漁父一云是范蠡揄音俞/謂垂手衣内而行也距至也)
而招子貢子路二人俱對客指孔子曰彼何為者也子
路對曰魯之君子也客問其族子路對曰族孔氏客曰
孔氏者何治也子路未應子貢對曰孔氏者性服忠信
身行仁義飾禮樂選人倫上以忠於世主下以化於齊
民将以利天下此孔氏之所治也又問曰有土之君與
子貢曰非也侯王之佐與子貢曰非也客乃笑而還行
言曰仁則仁矣恐不免其身苦心勞形以危其真嗚呼
逺哉其分於道也子貢還報孔子孔子推琴而起曰其
聖人與乃下求之至於澤畔方将杖拏而引其船顧見
孔子還鄉而立孔子反走再拜而進客曰子将何求孔
子曰曩者先生有緒言而去丘不肖未知所謂⬤待於
下風幸聞咳唾之音以卒相丘也客曰嘻甚矣子之好
學也孔子再拜而起曰丘少而修學以至於今六十九
嵗矣無所得聞至教敢不虚心客曰同𩔖相從同聲相
應固天之理也吾請釋吾之所有而經子之所以子之
所以者人事也天子諸侯大夫庻人此四者自正治之
美也四者離位而亂莫大焉官治其職人憂其事乃無
所陵故田荒室露衣食不足徴賦不屬妻妾不和長少
無序庻人之憂也能不勝任官事不治行不清白羣下
荒怠功美不有爵禄不持大夫之憂也廷無忠臣國家
昬亂國技不巧貢職不美春秋後倫不順天子諸侯之
憂也(春秋後倫朝/覲不及等是)隂陽不和寒暑不時以傷庻物諸侯
暴亂擅相攘伐以殘民人禮樂不節財用窮匱人倫不
飭百姓淫亂天子有司之憂也今子既上無君侯有司
之勢而下無大臣職事之官而擅飾禮樂選人倫以化
齊民不㤗多事乎且人有八疵事有四患不可不察也
非其事而事之謂之摠莫之顧而進之謂之侫希意道
言謂之謟(道音/導)不擇是非而言謂之䛕好言人之惡謂
之䜛析交離親謂之賊稱譽詐偽以敗惡人謂之慝不
擇善否兩容頰適偷㧞其所欲謂之險此八疵者外以
亂人内以傷身君子不友明君不臣所謂四患者好經
大事變更易常以挂功名謂之叨(挂音/卦)專知擅事侵人
自用謂之貪見過不更聞諫愈甚謂之狠人同於己則
可不同於已雖善不善謂之矜此四患也能去八疵無
行四患而始可教已孔子愀然而歎再拜而起曰丘再
逐於魯削迹於衛伐樹於宋圍於陳蔡丘不知所失而
離此四謗者何也客悽然變容曰甚矣子之難悟也人
有畏影惡迹而去之走者舉足愈數而迹愈多走愈疾
而影不離身自以為尚遲疾走不休絶力而死不知處
隂以休影處靜以息迹愚亦甚矣子審仁義之間察同
異之際觀動靜之變適受與之度理好惡之情和喜怒
之節而幾於不免矣謹修而身慎守其真還以物與人
則無所累矣今不修之身而求之人不亦外乎孔子愀
然曰請問何謂真客曰真者精誠之至也不精不誠不
能動人故强哭者雖悲不哀强怒者雖嚴不威强親者
雖笑不和真悲無聲而哀真怒未發而威真親未笑而
和真在内者神動於外是所以貴真也其用於人理也
事親則慈孝事君則忠貞飲酒則歡樂處䘮則悲哀忠
貞以功為主飲酒以樂為主處䘮以哀為主事親以適
為主功成之美無一其迹矣事親以適不論所以矣飲
酒以樂不選其具矣處䘮以哀無問其禮矣禮者世俗
之所為也真者所以受於天也自然不可易也故聖人
法天貴真不拘於俗愚者反此不能法天而恤於人不
知貴真碌碌而受變於俗故不足惜哉子之蚤湛於偽
而晚聞大道也孔子又再拜而起曰今者丘得過也若
天幸然先生不羞而比之服役而身教之敢問舍所在
請因受業而卒學大道客曰吾聞之可與徃者與之至
於妙道不可與徃者不知其道慎勿與之身乃無咎子
勉之吾去子矣吾去子矣乃刺船而去延縁葦間顔淵
還車子路授綏孔子不顧待水波定不聞拏音而後敢
乗子路旁車而問曰由得為役久矣未嘗見夫子遇人
如此其威也萬乗之主千乗之君見夫子未嘗不分庭
伉禮夫子猶有倨傲之容今漁父杖拏逆立而夫子曲
要磬折再拜而應得無太甚乎門人皆怪夫子矣漁父
何以得此乎孔子伏軾而歎曰甚矣由之難化也湛於
禮義有間矣而樸鄙之心至今未去進吾語汝夫遇長
不敬失禮也見賢不尊不仁也彼非至仁不能下人下
人不精不得其真故長傷身惜哉不仁之於人也禍莫
大焉而由獨擅之且道者萬物之所由也庻物失之者
死得之者生為事逆之則敗順之則成故道之所在聖
人尊之今漁父之於道可謂有矣吾敢不敬乎(此篇言/無江海)
(而間者能下江海之士也夫孔子之所放任豈直漁父/而已哉将周流六虛旁通無外蝡動之𩔖咸得盡其所)
(懐而窮理致命固所/以為至人之道也)
　　列御冦第三十二
列御冦之齊中道而反遇伯昬瞀人伯昬瞀人曰奚方
而反(○方/道也)曰吾驚焉曰惡乎驚曰吾嘗食於十⬤(賣⬤/之家)
(○⬤讀曰漿十/家並賣漿也)而五⬤先饋(言其敬已○五⬤先饋饋/遺也謂十家中五家先見)
(遺/)伯昬瞀人曰若是則汝何為驚已曰夫内誠不解(外/自)
(矜/飾)形諜成光(舉動便僻而成光儀也○形諜/間也成光形諜於衷成光華也)以外鎮人
心(其内實不/足以服物)使人輕乎貴老(若鎮物由乎内實則使人/貴老之情篤也○貴老謂)
(重禦冦過/於老人)而⬤其所患(信以美形動物則所患亂/生也○⬤子兮反亂也)夫⬤
人特為食羮之貨多餘之贏其為利也薄其為權也輕
而猶若食(權輕利薄可/無求於人)而况於萬乗之主乎身勞於國
而知盡於事彼将任我以事而效我以功吾是以驚伯
昬瞀人曰善哉觀乎汝處已人将保汝矣(茍不遺形則/所在見保保)
(者守聚/之謂也)無幾何而徃則户外之屨滿矣伯昬瞀人北面
而立敦杖蹙之乎頥立有間不言而出賔者以告列子
列子提屨跣而走暨乎門曰先生既來曽不發藥乎曰
已矣吾固告汝曰人将保汝果保汝矣非汝能使人保汝而汝
不能使人無保汝也(任平而化則無感無求無感無求/乃不相保○敦音頓䜿也賔者本)
(亦作/儐)而焉用之感豫出異也(先物施惠惠不因/彼豫出則異也)必且有
感搖而本性又無謂也(必将有感則/為本性動也)與汝逰者又莫汝
告也彼所小言盡人毒也(細巧入人為小言○小言言/不入道故曰小言人毒以其)
(多患故/曰人毒)莫覺莫悟何相孰也巧者勞而知者憂無能者
無所求食而遨逰汎若不繫之舟虚而遨逰者也(夫無/其能)
(者唯聖人耳過此以下至於昆蟲/未有自忘其能而任衆人者也)鄭人緩也呻吟裘氏
之地(呻吟吟詠之謂○緩名也呻謂/吟詠學問之聲也裘儒服也)祗三年而緩為儒
(祗適/也)河潤九里澤及三族使其弟墨儒墨相與辯其父
助翟(翟緩弟名○河潤九里河從乾位來乾陽/數九也使其弟墨謂使緩弟翟成墨也)十年而
緩自殺其父夣之曰使而子為墨者予也闔胡嘗視其
良既為秋栢之實矣(緩怨其父之助弟故感激自殺死/而見夢謂己既能自化為儒又化)
(弟令墨弟由己化而不能順己己以良師而便怨死精/誠之至故為秋栢之實○闔語助也胡何也良者良人)
(謂緩也言何不試視緩墓上己化/為秋栢之實良或作浪音涙冢也)夫造物者之報人也
不報其人而報其人之天(自此以下荘子辭也夫積習/之功為報報其性不報其為)
(也然則學習之功成/性而已豈為之成)彼故使彼(彼有彼性/故使習彼)夫人以已為
有以異於人以賤其親(言緩自美其儒謂已能有積學/之功不知其性之自然也夾有)
(功以賤物者不避其親也無其/身以平性者貴賤不失其倫也)齊人之井飲者相捽也
故曰今之世皆緩也(夫穿井所以通泉吟詠所以通性/也無泉亦無所穿無性則無所詠)
(而世皆忘其泉性之自然徒議穿詠/之末功因欲矜而有之不亦妄乎)自是有德者以不
知也而況有道者乎(觀緩之繆以為學久故能任其自/爾而知故無為乎其間也○知音)
(智/)古者謂之遁天之刑(仍自然之能以為已功者/逃天者也故刑戮及之)聖人
安其所安不安其所不安(夫聖人無安無不/安順百姓之心也)衆人安其
所不安不安其所安(所安相與異故/所以為衆人也)荘子曰知道易勿
言難知而不言所以之天也知而言之所以之人也古
之人天而不人(知雖譽天地未嘗開言以/引物也應其至分而已)朱泙漫學屠
龍於支離益單千金之家三年技成而無所用其巧(事/在)
(於適無貴於遠功/○泙音平單盡也)聖人以必不必故無兵(理雖必然猶/不必之斯至)
(順矣兵/其安有)衆人以不必必之故多兵(理雖未必抑而必之/各必其所見則⬤逆)
(生/)順於兵故行有求(物各順性則足足則/無求○順或作真)兵恃之則亡
(不得已而用之以恬/淡為上者未之亡也)小夫之知不離苞苴竿牘(苞苴以/遺竿牘)
(以問遺問之具小知所殉○知音智苞苴/有包裹也竿牘謂竹簡為書以相問遺)敝精神乎蹇
淺(昬於小務/所得者淺)而欲兼濟道物大一形虚若是者迷惑于
宇宙形累不知太初(小夫之知而欲兼濟道物經虚渉/逺志大神敝形為之累則迷惑而)
(失致也○/道音導)彼至人者歸精神乎無始而甘𡨕乎無何有
之鄉水流乎無形發泄乎太清(澹然無為而/任其天行也)悲哉乎汝
為知在毫毛(為知所/得者細)而不知大寧(任拙大/寧而至)宋人有曹商
者為宋王使秦其徃也得車数乗王説之益車百乗反
於宋見荘子曰夫處窮閭阨巷困窘織屨槁項黄馘者
商之所短也一悟萬乗之主而從車百乗者商之所長
也荘子曰秦王有病召醫破癕潰痤者得車一乗舐痔
者得車五乗所治愈下得車愈多子豈治其痔邪何得
車之多也子行矣(夫事下然後功髙功髙然後禄重故/髙逺恬淡者遺荣也○馘古獲反謂)
(面黄/熱也)魯哀公問乎顔闔曰吾以仲尼為貞幹國其有瘳
乎曰殆哉汲乎仲尼(汲危也夫至人以民靜為安今一/為貞幹則遺髙迹於萬世令飾兢)
(於仁義而雕畫其毛彩百/姓既危至人亦無以為安)方且飾羽而畫(凡言方且皆/謂後世從事)
(飾畫非/任真也)從事華辭以支為㫖(将令後世之從事者/無實而意趣横出也)忍性
以視民而不知不信(後世人君将慕仲尼之遐⬤而遂/忍性自矯偽以臨民上下相習遂)
(不自知也/○視音示)受乎心宰乎神夫何足以上民(令以上民則/後世百姓非)
(直外形從之而已乃以心神受/面用之不能復自得於體中也)彼宜女(彼百姓也女哀/公也彼與女各)
(自有所宜相效則失/真此即今之見驗)予頥與(效彼非所/以飬已也)誤而可矣(正不/可也)
今使民離實學偽非所以視民也為後世慮不若休之
(明不謂/當時也)難治也(治之則偽故/聖人不治也)施於人而不忘非天布也
(布而識之非芻狗萬/物也○施如豉反)商賈不齒(况士君子乎/○賈音古)雖以士齒
之神者弗齒(要能施惠故於事不得不齒以其/不忘故心神忽之此百姓之大情)為外刑
者金與木也(金謂刀鋸斧鉞/木謂捶楚桎梏)為内刑者動與過也(靜而/當則)
(内外/無刑)宵人離外刑者金木訙之(不由眀坦之塗者謂之/宵人○宵人非眀正之)
(徒謂之宵夜之人也訙/本人作訊音信問也)離内刑者隂陽食之(動而過分/則性氣傷)
(於内金木/訊於外也)夫免乎内外之刑者唯真人能之(自非其人/未有能止)
(其分者故必外内/受刑但不問訊耳)孔子曰凡人心險於山川難於知天
天猶有春秋冬夏旦暮之期人者厚貌深情故有貌愿
而益有長若不肖有順懁而達者有堅而縵有緩而釬
(言人情貌之反有如此者○懁音環又音絹三蒼云腹/急也一云研辯也外順研辯嘗務質訥縵武諌反内堅)
(實外如縵也釬胡/旦反又音干急也)故其就義若渴者其去義若熱(但為/難知)
(耳未為/殊無迹)故君子逺使之而觀其忠近使之而觀其敬煩
使之而觀其能卒然問焉而觀其知急與之期而觀其
信委之以財而觀其仁告之以危而觀其莭醉之以酒
而觀其則雜之以處而觀其色九徴至不肖人得矣(君/子)
(易觀不肖難眀然視其所以觀其所由察其所安搜之/有塗亦可知也○則或作側不正也謂醉者喜傾側冠)
(也/)正考父一命而傴再命而僂三命而俯循牆而走孰
敢不軌(言人不敢以不軌之事侮之○正考父宋湣公/之𤣥孫弗父何之曽孫傴紅矩反偻力矩反三)
(命上士一命大/夫再命卿三命)如而夫者一命而吕鉅再命而於車上
儛三命而名諸父孰協唐許(而夫謂凡夫也唐謂堯許/謂許由也言而夫為考父)
(者誰同於唐許之/事也○吕鉅矯貌)賊莫大乎德有心(有心於為德非真/德也夫真德者忽)
(然自得而不/知所以德也)而心有睫(有心為徳猶之可耳役心於眉/睫之間則偽已甚矣○睫音接)
及其有睫也而内視内視而敗矣(乃欲探射幽隱以深/為事則心與事俱敗)
(矣/)凶德有五中德為首何謂中德中德也者有以自好
也而吡其所不為者也(吡訾也夫自是而非彼則攻之/者非一故為㓙首也若中無自)
(好之情則恣萬物之所是所是各不自/失則天下皆思奉之矣○吡匹爾反)窮有八極達有
三必形有六府美髯長大壮䴡勇敢八者俱過人也因
以是窮(窮於受役也然天下未曽窮/於所短而恒以所長自困)縁循偃佒困畏不
若人三者俱通達(縁循杖物而行者也偃佒不能自執/者也困畏怯弱者也此三者既不以)
(事見任乃将接佐之故通達也○佒/於丈反本亦作央偃佒守分歸一也)知慧外通(通外則/以無涯)
(傷其内也/○知音智)勇動多怨(怯而靜乃/厚其身耳)仁義多則(天下皆望其/愛然愛之則)
(有不周矣/故多責)達生之情者傀(傀然大恬解之/貌○傀呼懐反)逹於知者肖
(肖失散也/○知音智)達大命者隨(泯然與/化俱也)達小命者遭(毎在節上/住乃悟也)
人有見宋王者賜車十乗以其十乗驕穉荘子荘子曰
河上有家貧恃緯蕭而食者其子沒於淵得千金之珠
其父謂其子曰取䂖來鍜之夫千金之珠必在九重之
淵而⬤龍頷下子能得珠者必遭其睡也使⬤龍而寤
子尚奚㣲之有哉今宋國之深非直九重之淵也宋王
之猛非直⬤龍也子能得車者必遭其睡也使宋王而
寤子為⬤粉夫(夫取富貴必順乎民望也若挾竒説乗/天衢以嬰人主之心者明君之所不受)
(也故如有所譽必有所試於斯民不違僉曰舉之/以合萬夫之望者此三代所以直道而行之也)或聘
於荘子荘子應其使曰子見夫犧牛乎衣以文繡食以
芻菽及其牽而入於太廟雖欲為孤犢其可得乎(樂生/者畏)
(犧而辭聘髑髅聞生而臏⬤/此死生之情異而各自當也)荘子将死弟子欲厚葬之
荘子曰吾以天地為棺槨以日月為連璧星辰為珠璣
萬物為齎送吾葬具豈不備耶何以加此弟子曰吾恐
烏鳶之食夫子也荘子曰在上為烏鳶食在下為蝼蟻
食奪彼與此何其偏也以不平平其平也不平(以一家/之平平)
(萬物未若任萬/物之自平也)以不徴徴其徴也不徴(徴應也不因萬/物之自應而欲)
(以其所見應之/則必有不合矣)明者唯為之使(夫執其所見受使/多矣安能使物哉)神者
徴之(唯任神然後能至/順故無徃不應也)夫眀之不勝神也久矣(眀之所/及不過)
(於形骸也至順則無逺/近幽深皆各自得也)而愚者恃其所見入於人其功
外也不亦悲乎(夫至順則用發于彼而功藏於物若恃/其所見執其自是雖欲入人其功之外)
(也/)
　　天下第三十三
天下之治方術者多矣皆以其有為不可加矣(為其所/有為則)
(真為也為其真為則/無為矣又何加焉)古之所謂道術者果惡乎在曰無
乎不在曰神何由降眀何由出(神明由事感而後/降出○惡音烏)聖有
所生王有所成皆原於一(使物各復其根抱一而已無/飾於外斯聖王所以生成也)
不離於宗謂之天人不離於精謂之神人不離於真謂
之至人以天為宗以德為本以道為門兆於變化謂之
聖人(凡此四名一人/耳所不言之異)以仁為恩以義為理以禮為行以
樂為和薫然慈仁謂之君子(此四名之粗迹而賢/人君子之所服膺也)以法
為分以名為表以参為驗以稽為决其數一二三四是
也百官以此相齒以事相常以衣食為主蕃息畜藏老
弱孤寡為意皆有以養民之理也(民理既然故/聖賢不逆)古之人
其備乎(古之人即向/之四名也)配神明醇天地育萬物和天下澤
及百姓眀於本数係於末度(本数明故/末不離)六通四辟小大
精粗其運無乎不在(所以/為備)其眀而在厯数者舊法世傳
之史尚多有之(其在数度而可明者/雖多有之已疏外也)其在於詩書禮樂
者鄒魯之士搢紳先生多能眀之(能明其迹耳/豈所以迹哉)詩以道
志書以道事禮以道行樂以道和易以道隂陽春秋以
道名分其数散於天下而設於中國者百家之學時或
稱而道之(皆道古人之陳迹/耳尚復不能常稱)天下大亂(用其迹而/無統故也)賢聖
不眀(能眀其迹/又未易也)道德不一(百家/穿鑿)天下多得一(各信其偏/見而不能)
(都舉/也)察焉以自好(夫聖人統百姓之大情而因為之制/故百姓寄情於所統而自忘其好惡)
(故與一世而得澹漠焉亂而反之人恣/其近好家用典法故國異政家殊俗)譬如耳目鼻口
皆有所眀不能相通猶百家衆技也皆有所長時有所
用(所長不同/不得常用)雖然不該不徧一曲之士也(故未足/備任也)判天
地之美析萬物之理(各用其一/曲故析判)察古人之全寡能備於
天地之美稱神眀之容(况一曲/者乎)是故内聖外王之道闇
而不眀鬰而不發(全人難/遇故也)天下之人各為其所欲焉以
自為方悲夫百家徃而不反必不合矣後世之學者不
幸不見天地之純古人之大體(大體各歸根抱一/則天地之純也)道術
將為天下裂(裂分離也道術流弊遂各奮其方或以/主物則物離性以從其上而性命䘮矣)不
侈於後世不靡於萬物不暉於數度(勤儉則瘁/故不暉也)以䋲墨自
矯(矯厲/也)而備世之急(勤而儉則財有/餘而急有備)古之道術有在於
是者墨翟禽滑⬤聞其風而説之為之大過已之大順
(不復度衆所能也○禽滑⬤墨翟弟子/也不順五帝三王之樂嫌其奢説音悦)作為非樂命之
曰節用生不歌死無服墨子汜愛兼利而非鬬(夫物不/足則以)
(闘為是今墨子令百姓能勤儉各有餘故以闘/為非也  非樂節用墨子二篇名汜敖劒反)其道不
怒(但自/刻也)又好學而博不異(既自以為是則欲令/萬物皆同乎已也)不與先
王同(先王則恣其羣異然後同/焉皆得而不知所以得也)毁古之禮樂(嫌其/侈靡)黄帝
有咸池堯有大章舜有大韶禹有大夏湯有大濩文王
有辟雍之樂武王周公作武古之䘮禮貴賤有儀上下
有等天子棺槨七重諸侯五重大夫三重士再重今墨
子獨生不歌死不服桐棺三寸而無槨以為法式以此
教人恐不愛人以此自行固不愛已(物皆以任力稱情/為愛今以勤儉為)
(法而為之太過雖欲饒/天地更非所以為愛也)未敗墨子道(但非道德○敗或/作毁墨子是一家)
(之正故不可/以為敗也)雖然歌而非歌哭而非哭樂而非樂是果
𩔖乎(雖獨成墨而不/𩔖萬物之情)其生也勤其死也薄其道大觳(觳/無)
(潤也○觳/若角反)使人憂使人悲其行難為也恐其不可以為
聖人之道(夫聖人之道恱以使民民得性/之所樂則恱恱則天下無難矣)反天下之心
天下不堪墨子雖獨能任奈天下何離於天下其去王
也逺矣(王者必合天下之懽/心而與物俱徃也)墨子稱道曰昔者禹之湮
洪水决江河而通四夷九州也名山三百支山三千小
者無数禹親自操槖耜而九雜天下之川腓無胈脛無
毛沐甚風櫛疾雨置萬國禹大聖也而形勞天下也如
此(墨子徒見禹之形勞耳未覩其性之適也○槖盛土/器也耜似也似齒断物三蒼云耒頭鐡也九音鳩本)
(亦作鳩聚也雜本作籴音同所治/非一故曰雜也腓音肥胈步葛反)使後世之墨者多以
裘褐為衣以⬤蹻為服日夜不休以自苦為極(謂自苦/為盡理)
(之法○麻曰屩木曰屐屐與/跂同屩與蹻同一云鞋𩔖也)曰不能如此非禹之道也
不足謂墨(非其時而守其/道所以為墨也)相里勤之弟子五侯之徒南
方之墨者苦獲已齒鄧陵子之属俱誦墨經而倍譎不
同相謂别墨(必其各守所見則所在無通故於墨之中/又相與别也○相息亮反姓相里名勤苦)
(獲已齒二/人姓字也)以堅白同異之辯相訾以觭偶不仵之辭相
應以巨子為聖人(巨子最能辯其所是以成其行○墨/家號其道理成者為鉅子若儒家之)
(碩/儒)皆願為之尸(尸者/主也)冀得為其後世至今不决(為欲係/巨子之)
(業/也)墨翟禽滑⬤之意則是(意在不侈靡而備世/之急斯所以為是)其行則
非也(為之大/過故也)将使後世之墨者必自苦以腓無胈脛無毛相
進而已矣亂之上也(亂莫大於逆/物而傷性也)治之下也(任衆適性/為上今墨)
(反之故/為下)雖然墨子真天下之好也(為其真好重聖賢不/逆也但不可以教人)
将求之不得也(無/輩)雖枯槁不⬤也(所以為/真好也)才士也夫(非/有)
(德/也)不累於俗不飾於物不茍於人不忮於衆(忮逆/也)願天
下之安寧以活民命人我之養畢足而止(不敢望/有餘也)以此
白心古之道術有在於是者宋鈃尹文聞其風而悦之
作為華山之冠以自表(華山上下均平○白心眀白其/心也白或作任鈃音刑尹文齊)
(宣王時人著書二篇華山之冠華山/上下均平作冠象之表已心均平也)接萬物以别宥為
始(不欲令/相犯錯)語心之容命之曰心之行以⬤合驩以調海
内(强以其道㬉令合調令/和也○⬤音而色厚貌)請欲置之以為主(二子請得/若此者立)
(以為物/主也)見侮不辱(其於以活/民為急也)救民之鬬禁攻寢兵救世
之戰(所謂/⬤調)以此周行天下上説下教雖天下不取强䀨
而不⬤者也(⬤調之/理然也)故曰上下見厭而强見也(所謂/不辱)雖
然其為人太多其自為太少(不因其自化而强以/慰之則其功太重也)曰請
欲固置五升之飯足矣(斯眀自為/之太少也)先生恐不得飽弟子
雖飢不忘天下(宋鈃尹文稱天下為/先生自稱為弟子也)日夜不休曰我必
得活哉(謂民亦當/報已也)圖傲乎救世之士哉(揮斥髙/大之貌)曰君子
不為苛察(務寛/恕也)不以身假物(必自出/其力也)以為無益於天下
者眀之不如已也(所以為救/世之士也)以禁攻寢兵為外以情欲
寡淺為内其小大精粗其行適至是而止(未能經/虚涉曠)公而
不黨易而無私决然無主(各自/任也)⬤物而不兩(物得所/趣故一)不
顧於慮不謀於知於物無擇與之俱徃古之道術有在
於是者彭蒙田駢慎到聞其風而悦之齊萬物以為首
曰天能覆之而不能載之地能載之而不能覆之大道
能包之而不能辯之知萬物皆有所可有所不可故曰
選則不徧(都用/乃周)教則不至(任其性/乃至)道則無遺者矣是故
慎到棄知去已而縁不得已泠汰於物以為道理(泠汰/猶聴)
(放/也)曰知不知将薄知而後鄰傷之者也(謂知力淺不知/任其自然故薄)
(之而又/鄰傷焉)謑髁無任而笑天下之尚賢也(不肯當其任而/任夫衆人衆人)
(各自能則無為横復尚賢也○謑音奚耻也髁户寡反/謑髁謹刻也無任無所施任也雖謹刻於法而猶能不)
(自任以事事不與衆共之/則無為尚賢所以笑也)縱脱無行而非天下之大聖
(欲壊其迹/使物不殉)椎拍輐㫁與物宛轉(法家雖妙猶有椎拍故/未泯合○輐五管反圎)
(也㫁丁管反方也一云椎/拍輐㫁皆刑截者所用)⬤是與非茍可以免不師知
慮不知前後(不能知是之與非前之與後/䁕目恣性茍免當時之患也)魏然而已矣
(任性獨立○/魏魚威反)椎而後行曳而後徃(所謂縁於/不得已)若飄風之
還若羽之旋若磨石之隧全而無非動静無過未嘗有
罪是何故夫無知之物無建已之患無用知之累動靜
不離於理是以終身無譽(患生於譽譽生於有/建○隧音遂回也)故曰至
於若無知之物而已無用賢聖(唯聖人然後能去知與/故循天之理故愚知處)
(宜貴賤當位賢不肖襲情而云/無用賢聖所以為不知道也)夫塊不失道(欲令去知/如土塊也)
(亦為凡物云云皆無/縁得道道非偏物也)豪傑相與笑之曰慎到之道非生
人之行而至死人之理(夫去知任性然後神明洞照所/以為賢聖也而云土塊乃不失)
(道人若土塊非死而/何豪傑所以⬤也)適得怪焉(未合至道/故為詭怪)田駢亦然學
於彭䝉得不教焉(得自任/之道也)彭蒙之師曰古之道人至於
莫之是莫之非而已矣(所謂齊萬/物以為言)其風窢然悪可而言
(逆風所動之聲○窢字亦作/罭又作閾况逼反逆風聲)常反人不見觀(不順/民望)而不
免於魭㫁(雖立法而魭㫁無圭/角也○魭五管反)其所謂道非道而所言
之韙不免於非(韙是/也)彭蒙田駢慎到不知道(道無所不/在而云土)
(塊乃不失道/所以為不知)雖然㮣乎皆嘗有聞者也(但不/聞也)以本為精
以物為粗以有積為不足(寄之天下/乃有餘也)澹然獨與神眀居
古之道術有在於是者闗尹老⬤聞其風而悦之建之
以常無有(夫無有何所能建建之以常旡有則明有物/之自建也○闗尹闗令尹喜也或云尹喜字)
(公度老子為喜/著書十九篇)主之以太一(自天地以及羣物皆各自/得而已不兼他飾斯非主)
(之以太/一邪)以濡弱謙下為表以空虚不毁萬物為實闗尹
曰在已無居(物來則應應而不藏故/功隨物去○濡如朱反)形物自著(不自是/而委萬)
(物故物形/各自彰著)其動若水其静若鏡其應若響(常無/情也)芴乎若
亡寂乎若清同焉者和得焉者失(嘗全者不知所/得也○芴音忍)未嘗
先人而常隨人老⬤曰知其雄守其雌為天下谿知其
白守其辱為天下谷(物各自守其分則靜黙而已無雄/白也夫雄白者非尚勝自顯耶尚)
(勝自顯非逐知過分以殆其生邪故古人不隨無崖之/知守其分内而已故其性全其性全然後能及天下能)
(及天下然後/歸之如谿谷)人皆取先己獨取後(不與萬物争⬤然後/天下樂推而不厭故)
(後其/身)曰受天下之垢(雌辱後下之𩔖/皆物之所謂垢)人皆取實(唯知有/之以為)
(利未知無/之以為用)己獨取虛(守冲泊以/待羣實)無藏也故有餘(付萬物/使各自)
(守故不/患其守)巋然而有餘(獨立自/足之謂)其行身也徐而不費(因民/所利)
(而行之隨四時而成之常/與道理俱故無疾無費也)無為也而笑巧(巧者有為以/傷神器之自)
(成故無為者因其自生任其自成萬物各得自為蜘/蛛猶能結網則人人自有所能矣無貴于工倕也)人
皆求福已獨曲全(委順至理則常全故/無所求福福已足)曰茍免於咎(隨/物)
(故物不/得咎也)以深為根(理根為太初之極/不可謂之淺也)以約為紀(去甚/㤗也)曰
堅則毁矣(夫至順則雖金石無堅也迕逆則雖水氣/無耎也至順則全忤逆則毁斯正理也)鋭
則挫矣(進躁無/崖為鋭)常寛容於物(各守其分則/自容有餘也)不削於人(全/其)
(性/也)可謂至極闗尹老⬤乎古之博大真人哉芴漠無形
變化無常(隨物/也)死與生與天地並與神眀徃與(任化/也)芒
乎何之忽乎何適(無意/趣也)萬物畢羅莫足以歸(故都/任置)古之
道術有在於是者荘周聞其風而悦之以謬悠之説荒
唐之言無端崖之辭時恣縱而不儻不以觭見之也(不/急)
(欲使物/見其意)以天下為沈濁不可與荘語(累於形名以荘語/為狂而不信故不)
(與/也)以巵言為曼衍以重言為真以寓言為廣獨與天地
精神徃來而不敖倪於萬物(其言通至理正當/萬物之性命也)不譴是
非(已無是非故/恣物而行)以與世俗處(形羣/於物)其書雖⬤瑋而連犿
無傷也(還與物合故無傷也○/犿芳𡊮反皆宛轉貌)其辭雖参差而諔詭可
觀(不唯應當時/之務故参差)彼其充實不可以已(多所/有也)上與造物者
遊而下與外死生無終始者為友其於本也𢎞大而辟
深閎而肆其於宗也可謂稠適而上遂矣雖然其應於
化而解於物也其理不竭其來不蜕芒乎昧乎未之盡
者(荘子通以平意説已與説他人無異也案其/辭明為汪汪然禹拜昌言亦何嫌乎此也)惠施多
方其書五車其道舛駁其言也不中麻物之意(○麻古/歴字歴)
(物之意分/别歴説之)曰至大無外謂之大一至小無内謂之小一
(○無外不可一無内不可分故謂之一也天下所謂大/小皆非形所謂一二非至名也至形無形至名無名)
無厚不可積也其大千里(○物言形為有形之外為無/無形與有相為表裏故形物)
(之厚盡於無厚無厚與有同一躰也其有厚大者其無/厚亦大髙因廣立有因無積則其可積因不可積者茍)
(其可積何/但千里乎)天與地卑山與澤平(○卑如字又音婢李云/以地比天則地卑於天)
(若宇宙之髙則天地皆平/天地皆卑則山與澤平矣)日方中方睨物方生方死(○/睨)
(音詣側視也謂日方中而景已復昃謂景方昃而光已/復没謂光方沒而眀已復升凡中側之與升沒若轉樞)
(循環自相與為前後始終無/别則存亡死生與之何殊也)大同而與小同異此之謂
小同異萬物畢同畢異此之謂大同異(○同體異分故/曰小同異死生)
(禍福寒暑晝夜動靜變化衆辯莫同畢之至也衆異同/於一物同之至也則萬物之同異一矣若堅白無不合)
(無不離也若火含隂水含陽火中之隂異於水水中之/陽異於火然則水異於水火異於水至異異所同至同)
(同所異故/曰大同異)南方無窮而有窮(○四方無窮也四方無窮/故無四方上下皆不能處)
(其窮會有窮耳一云知四方之無窮是以無無窮無窮/也形不盡形色不盡色形與色相盡也知不窮知物不)
(窮物知與物相盡也/獨言南方舉一隅也)今日適越而昔來(○智之適物物/之適智形有所)
(止智有所行智有所守形有所從故形智徃来相為逆/旅也鑒影而鑒亦有影兩鑒相鑒則重影無窮萬物入)
(於一智而智無間萬物入於一物而物無朕天在心中/則身在天外心在天内則天在心外也逺而思親者徃)
(也病而思親者來也智在物為物物在智為智司馬云/彼日猶此日則見此猶見彼也彼猶此見則吴與越人)
(交相/見矣)連環可解也(○夫物盡於形形盡之外則非物也/連環所貫貫於無環非貫於環也若)
(兩環不相貫則雖/連環故可解也)我知天之中央燕之北越之南是也
(○燕之去越有数而南北之逺無窮由無窮⬤有数則/燕越之間未始有分也天下無方故所在為中循環無)
(端故所行/為始也)汜愛萬物天地一體也(○日月可⬤而目不/可見愛出於身而所)
(愛在物天地為首足萬物為五臟故肝膽/之别合於一人一人之别合於一體也)惠施以此為
大觀於天下而曉辨者天下之辨者相與樂之(○觀古/亂反於)
(天下所謂自以/為最也樂音洛)卵有毛(○胎卵之生必有毛羽雞伏鵠/卵卵不為雞則生𩔖於鵠也毛)
(氣成毛羽氣成羽雖胎卵未生而毛羽之性已著矣故/鳶肩蜂眉寄感之分也龍顔虎喙威靈之氣也神以引)
(眀氣以成質質之所尅如户牖明暗之懸以/晝夜性相近習相逺則性之明逺有習於生)雞三足(○/雞)
(兩足所以行而非動也故行由足發動由/神御今雞雖兩足須神而行故曰三足也)郢有天下(○/郢)
(楚都也在江陵北七十里九州之内於宇宙之中未萬/中之一分也故舉天下者以喻盡而名大夫非大若各)
(指其所有而言其未足雖/郢方千里亦可有天下也)犬可以為羊(○各以名物而/非物也大羊之)
(名非犬羊也非羊可以名為羊則犬可以名羊鄭人謂/玉未理者曰璞周人謂䑕腊者亦曰璞故形在於物名)
(在於/人)馬有卵(○形之所託名之所寄皆假耳非真也故/犬羊無定名胎卵無定形故鳥可以有胎)
(馬可以有卵也一云小異者大同/犬羊之為胎卵無分於鳥馬也)丁子有尾(○夫萬物/無定形形)
(無定稱在上為首在下為尾世人謂右行曲/波為尾今丁子二字雖左行曲波亦是尾也)火不熱(○/木)
(生於水火生於木木以水潤火以木光金寒於水而熱/於火而寒熱相兼無窮水火之性有盡謂火熱水寒是)
(偏舉也偏舉則水熱火寒可也一云猶金木加於人有/楚痛楚痛發於人而金木非楚痛也如處火之鳥火生)
(之蟲則火/不熱也)山出口(○形聲氣色合而成物律吕以聲兼/形𤣥黄以色兼質呼於一山一山皆)
(應一山之聲入於耳形與/聲並行是山猶耳口也)輪不蹍地(○地平輪圎則輪/之所行者跡也)
目不見(○水中視魚必先見水光中視物必先見光魚/之濡鱗非曝鱗異於曝鱗則視濡也光之曜形)
(異於不曜則視見於曜形非見形也目不夜見非暗晝/見非明有假也所以見者明也目不假光而後眀無以)
(見光故目之于/物未嘗有見也)指不至至不絶(○夫指之取物不能自/至要假物故至也然假)
(物由指不絶也一云指之取火以針/刺䑕以錐故假于物指是不至也)龜長於蛇(○蛇形/雖長而)
(命不久龜形雖/短而命甚長)矩不方規不可以為圎(○矩雖為方而/非方規雖為圎)
(而非圎譬䋲為/直而非直也)鑿不圍枘(○枘如鋭反鑿枘異質合為/一形鑿積于枘則鑿枘異圍)
(鑿枘異圍是/不相圍也)飛鳥之景未嘗動(○景音影鳥之蔽光猶/魚之蔽水魚動蔽水而)
(水不動鳥動影生影有光亡亡/非徃生非來墨子曰影不徙也)鏃矢之疾而有不行不
止之時(○形分止勢分行形分明者行遲勢分明者行/疾自眀無形分無所止則其疾無間矢疾而有)
(間者中有止也質薄而/司離中有無及者也)狗非犬(○狗犬同實異名名實/合則彼所謂狗此所謂)
(犬也名實離則彼/所謂狗異于犬也)黄馬⬤牛三(以二為三曰牛曰馬曰/牛馬形之三也曰黄曰)
(⬤曰黄⬤色之三也曰黄馬曰⬤牛曰黄馬⬤牛/形與色為三也故曰一與一為一二與一為三也)白狗
黒(○狗之目𦕈謂之𦕈狗狗之目大不曰大狗/此乃一是一非然則白狗黒目亦可謂黒狗)孤駒未
嘗有母一尺之棰日取其半萬世不竭(○孤駒未嘗有/母駒生有母言)
(孤則無母孤解立則母名失也母嘗為駒之母故孤駒/未嘗有母也棰杖也若其可折其一嘗存故曰萬世不)
(竭/)辯者以此與惠施相應終身無窮桓團公孫龍辯者
之徒(○桓團/人姓名)飾人之心易人之意能勝人之口不能服
人之心辯者之囿也惠施日以其知與人之辯特與天
下之辯者為怪此其抵也然惠施之口談自以為最賢
曰天地其壮乎施存雄而無術(○天地其壮乎惠施唯/以天地為壮于己也施)
(存雄而無術意在勝/人而無道理之術)南方有倚人焉曰黄繚問天地所
以不墜不䧟風雨雷霆之故(○倚人本或作椅/同紀宜反異也)惠施不
辭而應不慮而對徧為萬物説説而不休多而無已猶
以為寡益之以怪以反人為實而欲以勝人為名是以
與衆不適也弱於德强於物其塗隩矣(○隩深也/謂其道深)由天
地之道觀惠施之能其猶一蚉一䖟之勞者也其於物
也何庸夫充一尚可曰愈貴道幾矣(○自謂所慕愈/貴近于道也)惠
施不能以此自寧散於萬物而不厭卒以善辯為名惜
乎惠施之才駘蕩而不得逐萬物而不反是窮響以聲
形與影兢走也悲夫(昔吾未覧荘子嘗聞論者争夫尺/棰連環之意而皆云荘生之言遂)
(以荘生為辯者之流案此篇較評諸子至于此章則曰/其道舛駁其言不中乃知道聴塗説之傷實也吾意亦)
(謂無經國體致真所謂無用之談也然膏⬤之子均之/戱豫或倦于典言而能辯名析理以宣其氣以係其思)
(流于後世使性不邪淫不猶賢于博奕者故存而不論/以貽好事也○子𤣥之註論其大體真可謂得荘生之)
(㫖矣郭生前歎膏梁之塗説余亦已覩貴逰之妄誤斯/所謂異代同風何可復言也或曰荘惠標濠梁之契發)
(郢匠之謨而云其書五車其言不中何也豈契若郢匠/褒國寢斤而相非之言如此之甚者也荅曰夫不失欲)
(拯有教之肆神明其言者豈得不善其辭而盡其喻乎/荘主振徽音七篇列斯文於世重言盡涉𤣥之路從事)
(展有辭之叙雖談無貴辨而教無虛唱然其文易覧其/趣難窺造懐而未逹者有過理之嫌袪斯之弊故大與)
(惠子之/云辨也)
　荘子注卷十
