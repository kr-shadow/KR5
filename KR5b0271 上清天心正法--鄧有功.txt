#+TITLE: 上清天心正法--鄧有功
#+DATE: 2018-05-12 10:21:47
#+SOURCE: github.com/kanripo/KR5b0271 master 6ed5c318                
上清天心正法序四一
粤惟浮丘王郭沖感三聖人者實三清之應
化先示跡于華蓋極乎江南東西妙髙之境
其封號符瑞翠琰傳之頗明兹不繁述作世
福祥大不思議俯爲太清伏魔經顯說正當
下元生民甲午之歲也遇宋崇興大道淳化
五年八月十五日有肉身大士夜觀山頂之
上有五色寳光衝上霄漢翌旦尋光起處即
三清虚無瑶壇之上也遂掘三尺許得金函
一所開見金板玉篆天心祕式一部名曰正
法欽哉正法乃玉帝之心術太清之眞文太
上之妙法三洞之靈書共成四階之經籙所
謂洞玄洞神洞眞靈寳出子道德自然之始
也大士者饒公處士也名洞天雖獲祕文然
未識訣目玉格行用之由復遇神人指令師
于譚先生名紫霄授得其道紫霄又令徃見
泰山天齊仁聖帝得盡其妙王又奏請助以
隂兵大士作天心初祖號正法功臣日直元
君北極驅邪院使昇天時以法傳弟子朱監
觀名仲素仲素次傳游道首道首次傳通直
郎鄒賁鄒賁傳臣本師符法師名天信至臣
有功傳于今矣然華蓋者是三清應化虚無
之境獨有虚皇靈壇即無道流居止故時人
不知有華蓋之名今舉經籙大畧之由昔老
君周昭王二十五年十二月二十八日午時
授關尹道德二經及太清九丹八天隱文西
昇教誡等法尹付杜眞人眞人付小尹眞人
此乃道德自然之始也至漢靈光和二年太
極徐眞人於天台山授太極左仙翁眞人靈
寳衆經是謂洞玄洞神衆籙之祖也又後漢
順帝漢安元年五月一日老君降鶴鳴山授
張天師二十四階祕籙印等及於玉局觀授
延生斬邪之術是惟正一盟威之宗也伏自
周秦漢魏之間三經雖傳于世而科品未彰
至𣈆哀興寧二年甲子正月先農日紫虚元
君南嶽夫人始以上清授東華上佐司命楊
眞人彼時天經寳文並作雲書龍篆八㑹之
體非世間可得而究識焉眞人别有符文經
訣變作𨽻書自此流傳方盛是爲上清之祖
也獨吾正法出于大宋盛時本山有橋仙觀
靈跡儼然是也悲夫不得其人漸失宗㫖臣
受持在末濫領條綱哀法衰微諦承師訓親
受太上四階經籙祕要符文豈敢不精思運
神實恐辜負先聖故將所得妙道重刪天心
正法一部分爲上下二卷仍畧今時法師所
用符呪皆是北帝符别作三卷名曰北帝符
文在正法之外及修三洞四階寳籙祕譜焉
傳教修道之士其出者籙度脫含生同歸大
道矣鄧有功撰











上清天心正法卷之一(二同/卷)
　　　三光正炁
三光者日月星也日君炁以本日採炁時其
方取也存見日輪光芒如赤火色月君炁以
日日常加卯五日兩宫移如每月初一日便
從卯上起卯午時正在午上初二日亦同初
三日午後退過寅如午時便從寅上起卯至
己上見午時即是太隂在已存見月宫光芒
如煖玉銀色天罡炁天罡星約離斗柄三丈
餘詩云月月常加戍時時見破軍要知端的
處向背問元因以月辰過將加戍未過將加
亥數過取炁時乃是天罡建破軍之所向背
者乃隂陽日存想也陽日天罡正面行面如
炎火色身衣紅羅衣頂上有青黄紅三色炁
口吐火光萬丈左手結天罡殺鬼印(即局/邪訣)右
手執寳珠隨炁收入口中任意發用存見火
光細如絲霧燦燦有聲灌溉其身隂日天罡
反面行面如煖玉色身衣素羅衣頂出青紅
黄三色炁口吐銀光萬丈其細如絲燦燦有
聲左手結印又腰右手仗三昧火劒存畢隨
炁收入口中任意用依此萬無一失不可輕
泄戒愼之焉
　　　請服太陽炁
　每以日髙三丈時數日辰方望太陽焚香
　心拜九過黙云臣某上告
日君太陽帝君日宫神仙聖衆願降瑶光眞
炁灌注臣身中
　次掐卯文黙念日君内諱鬱儀二字九徧
　存見眞炁畢即黙念日君七殺呪曰
唵嚩𠯐囉喗▲唎娑訶
　一徧鼻引青炁九次一吞如此九徧吞炁
　九口訖心拜禮謝而退
　　　請服太隂炁
　每以月髙三丈時筭太隂在何方焚香心
　拜九過黙云臣某上告
月府太隂皇君月府神仙聖衆願降瑶光眞
炁降注臣身中
　次掐酉文黙念月君内諱結璘二字九徧
　存見眞炁畢即黙念月君七縛本身梵呪
唵嚩𠯲囉㗶囉娑婆薩訶
　一徧鼻引白炁九次一吞如此九徧吞炁
　九口畢心拜禮謝而退
　　　請服天罡炁
　每日髙三丈時筭天罡在何處焚香掐辰
　文黙念呪曰
日靈月靈斗下交并天罡正炁來灌我形出
邪入正永保長生急急如律令
　念三徧存見天罡心拜九過黙念云臣某
　上告
天罡大聖破軍星君願降瑶光眞炁灌注臣
身心五臟六腑三百六十骨節之内八萬四
千毫竅之中驅逐病炁鬼炁呪曰
年災月厄日災時厄驅邪邪走驅穢穢亡衆
神扶我身入魁罡人歸依鬼歸降急急如律
令
　黙念一徧次左辰文右劒訣念天罡正炁
　呪曰
天帝釋章佩帶天罡五方凶惡之鬼何不消
亡飛光一吸萬鬼伏藏天罡大聖殺入鬼心
急急如律令
　念三徧引炁三口吞之再念天罡内諱飛
　仙二字三徧取炁三口再念隱呪曰
唵吽吽喗噠唎娑訶
　取炁三口共九口吞訖再拜九過禮謝而
　退
　凡法官若能請三光炁日夕不怠千曰功
　成滋恱顔色壯體輕身免諸百病若終身
　不倦漸入仙眞功力難可盡言若只服得
　千日凡遇治病不用筭取方上存想但只
　一念布炁吹於病身自然安愈萬邪降伏
　可不敬乎
　　　治病行符
　凡救民疾苦驅邪治病接投狀僉押訖次
　於神將前禱祝將吏仍先令本人家備香
　等候親去如是頑祟須變神歩罡先從本
　壇發逺𦋇去指揮𦋇定鬼祟次發神將幾
　貟帶領精兵前去收捉次第方可出門臨
　出門時先於法壇内叩卓三下𩀱手玉清
　訣念唵字七聲存諸神吏都在面前次第
　將帶而去遥望見患人家時便下近𦋇指
　揮訖左手捉鬼訣右手劒訣望北吸炁一
　口呪曰
吾呼四聖急捉將大急爲吾前去捉下邪鬼
母令走透疾疾
　次發訣存四神將帶兵前去同捉收邪鬼
　連訣吹去次到本人門首丁立(掐本/訣)黙念
　呪曰
開天門(亥/文)閉地户(巳/文)留人門(申/文)塞鬼路(寅/文)横
金梁竪玉柱(辰至/殺)收罡炁(辰/文)掐斗訣(斗/印)衆神
藏萬鬼滅急急如律令
　次剔斗蓋頭藏身口念手掐曰
貪巨禄文廉武破(于/左)魁𩲃𩵄䰢魓𩳐魒(于/右)
　𩀱手天丁訣(二指掐大指根/大指掐中指偏)想正一眞人
　在前次存念
東方青帝君佩劒立吾左西方白帝君佩劒
立吾右南方赤帝君佩劒立吾前北方黒帝
君佩劒立吾後
　復存當院神將吏兵結陣圍繞如果是强
　崇精靈抛甎物石即再加護身法呪曰
謹請西方明月太子遂差五伯鐵大摻賢都
在我邊吾奉北帝敕急急疾疾
　次西面存明月太子侍從五百白衣道人
　頭戴鐡冠手把劒念呪三徧取炁三口吹
　於左右次念呪曰
北斗之神蓋護我身急急如律令敕攝
　再存北斗蓋頭上則百邪不敢犯次入病
　人家左殺右劔叩門三下指揮門神不得
　縱容鬼祟走透速速疾疾次病人房門令
　本人置香茶訖變神歩罡入斗罡中藏身
　黙告召將指揮勒令喚召土地捉祟燒符
　熏患身或不燒符隨意指揮捉祟訖法官
　吸患人炁一口却更取水一口噀病人身
　左局邪訣於脇下右劒訣令患人閉目香
　熏其手喝去男祟左戰女祟右戰是鬼則
　戰吾奉上帝敕如此行持有祟自然捉縛
　送出也須備符水之屬給與吞服次爲念
　呪淨身訖法官閉目三度左右雷局念都
　天大雷公呪一徧吸束南方紅赤雷炁一
　口吹去存爲五雷電光閃雷用兩雷局打
　去存霹靂打破病人家化爲神仙宅宇金
　階玉殿人皆化爲神仙方可離本人家去
　感應桴鼓祕之


上清天心正法卷之一















上清天心正法卷之二
　　　鍊化大變神法
　凡法官行持歲月未深安得神人契合須
　得鍊化變神之道如得狀威大扺行法之
　人只能兩訣變神而勿能内鍊大變今特
　傳之於後依斯行之萬不失一凡法官欲
　行持須香上度手過左卯右劒念淨天地
　呪三徧吸東炁一口吹身令清淨次存本
　身如枯樹次左午文右斗訣义腰將左午
　文引心火自心前燒至頂門吸南炁同吹
　於左存火燒身光明瑩潔左手結印右手
　子文自腎官引黄河水自下引上澆灌一
　身吸北方水炁一口吹於右存灰燼蕩盡
　只存一眞之炁瑩若明珠漸漸増長兩手
　斗印念變神大呪
吾非凡身頭如黒雲髪如亂星左目如日右
目如月鼻如火鈴耳如金鐘上唇兩師下唇
風伯牙如劒樹十指如鈎功曹敕吾左脇岷
山君敕吾右脇盧山君敕吾左足左雷將軍
敕吾右足右雷將軍敕吾脊骨太山三十六
禽二十八宿並應吾身急急如律令
　念呪三徧吸北炁一口𩀱手斗訣自心前
　移上拂過額上撒開斗印剔於左右存自
　身漸成嬰兒狀有紅光一團圍遶如坐車
　▲中如去長大即再以𩀱手斗印自胷前
　移三步上念呪曰
敕北帝保輪欽北帝寳輪
　念三徧兩手斗印劈開面拍破光暈自身
　存爲天師或天蓬眞武任意其紅暈化作
　毫光𦋇覆其身畢叩齒如法任意設施次
　步
　　　歩罡行持
　凡歩罡之法貴在存念古人所謂脚歩不
　如手步手步不如心歩故要思想逐星眞
　炁及逐星光芒前後存念得眞如得斗眞
　降鑒法官所以在魁罡之内行持萬鬼萬
　神無不欽伏故使神將聽吾令鬼神依吾
　言萬一不存眞炁不藏三魂謂之空尸步
　罡非爲法令不行抑亦及貽踐踏之咎切
　宜審之若步罡時須𩀱斗印又腰念藏魂
　呪曰
三魂童子七魄將軍隨吾罡步願過天關毋
令誤爲急急如律令
　念三徧兩手斗印存三魂挿入脇下再念
　呪曰
吾受天師心寳印受佩自然出幽㝠上徹洞
天吾行禹歩得道升仙急急如律令
　念三徧再以兩手斗印揷入脇下藏三魂
　訖法官存祖師在前作法
北極紫微大帝乗紫雲帶領天蓬以下三十
六貟大將軍勇猛作法乗駕紫雲覆蓋法身
　存念當處里社兵馬各圍繞法身次左玉
　文右劒訣又腰歩罡先步三台罡念呪曰
上台一黃(黄/炁)去却不祥中台二白(白/炁)護身鎭
宅下台三青(青/炁)治病除精台星到處大賜威
靈治病去禍回死作生天符到處永斷妖精
降臨眞炁威靈奉行急急如律令
　次歩七星罡念呪曰
北斗靈靈斗柄前星貪狼操惡(黑/炁)食鬼吞精
▲門烜赫(黑/炁)照燿登明禄存奔霧(青/炁)統領天
兵霞衝文曲(青/炁)光徹廉貞(青/炁)威靈武曲(赤/炁)眞
人輔星(青紅/炁)天罡大聖破軍尊星(火/炁)四天閉
塞濁炁奔行掌持鉞斧乎把天丁威南一吸
膽破心傾靈君巡驗聽察尋聲九州社令一
一呼名誅除凶惡獲罪非輕凶惡者死慈善
者生斷頭折足杵碎身形鬼妖蕩盡人道安
寜治病除禍符到奉行急急如律令
　　　又呪曰
五是天目與天相逐睛如雷電光燿八極洞
徹表裏無物不伏急急如律令
　呪畢即次第㸃奏訖叩齒三通任意行事




　右法隂陽二斗俱歩至罡星剔出了未可
　便旋身退丁且須立定祝云
日宫太陽帝君月府太隂皇君北斗九皇帝
君三台華蓋星君斗中神仙諸靈官伏望上
眞曲垂洪造伏願降下瑶光眞炁灌注臣身
心五臟之内令臣覷邪邪崩覷鬼鬼滅見令
行持即獲感通六斗俱同急急如律令
　取三光炁合三口吞下却旋身退丁歸斗
　口立念斗口呪就朝天門黙奏了欲出罡
　念迎罡出斗呪曰
五行相催罡劒持威六甲輔我三台辟非天
回地轉隂陽闢開長生度世日月同輝急急
如律令
　右念至天回地轉一句便轉身出斗𩀱手
　用結兩斗印挑起斗罡𦋇定自身上恐人
　穢踏也切宜戒之
　　　逺𦋇法
上張天羅捉山魈下布地綱捉鬼賊四方八
面排兵布陣收捉邪鬼不敢走透須要捉來
不得有違疾疾吾奉上帝敕
　念三徧兩手相义吸北炁一口如撒網勢
　存想神將𦋇定又法名黑風普天大𦋇雙
　手殺文取北炁吹之
法靈靈動天地驅雷雷役吏兵移山嶽𦋇鬼
神吾行正法救度天民疾苦使汝上天與吾
徑上天堂吾使汝入水與吾徑入水宫周徧
乾坤之内上應六合之中須管緝捉爲禍之
鬼攝附壇前考問通名疾速如律令
　左手都監訣右劒訣吸天門炁三口念呪
　三徧遥望其方吹去存北方黒炁氤氲普
　天𦋇之再吸一口罡炁吹去再喝云
神將牢固𦋇定鬼神急疾
　　　法名火𦋇
天上行軍地下行軍水府行軍本院行軍左
右羅列周徧圍帀内外宻切不得透漏疾速
火𦋇急急奉北帝敕
　𩀱手午文念呪一徧先吸北方炁一口次
　吸南方炁一口連訣吹去想天羅地網炎
　炎火衝空宻切𦋇定如此行持三呪三炁
　三吹即喝云
南方火輪大將速駕火車萬陣與吾𦋇定鬼
神速疾
　　　近𦋇法
天羅時張宻布四方鬼無逃形神將速下𦋇
定鬼神疾
　雙手相又又念呪三徧吸北炁三口連訣
　抛去存想如網勢存見鐵𦋇𦋇定本人家
　喝云
神將牢固𦋇定鬼神外勿令入内勿令出須
管四方八面排兵布陣守圍疾疾
　　　總眞大呪法
天心正法輔正除邪扶危立困度死濟生解
厄救難爲國爲民祈恩謝過請雨致雷求晴
止水統攝三界邪魔歸正賞善罰惡録功紏
過追召驅遣捉縛枷栲去留決斷行住坐卧
口述心印急急如律令
玉清靈寳總眞内院三景三輔千變萬化無
礙無極至神至聖集炁㑹神通幽達㝠無上
玄妙至聖至靈役使萬神急急如律令
　　　總召通因呪
虚混溟涬海活生明(子/文)煥輝炳爓煒煌煓㶼
(午/文)青帝㑹神(申/文)白帝居右(▲/文)赤帝養炁(午/文)黒帝通血
(子/文)黄帝中主(中/中)一五三變散之萬有(自中而下至/子至午午至)
(酉卯卯至酉酉至午午至子歷丑寅卯卯/辰已午下來押歸中子丑剔上午歸玉訣)回
風合靈寂然感通爲眞爲應惡逆難萌(四指/掐大)
(指/中)靜治而治以法召神(玉/訣)以神召炁(斗訣/中指)凝
之自然周流天地天心有命萬神則聽請召
某神(或將/帥)不疾而疾速至禁壇急急如天心
帝君敕
　念呪畢存吸天心炁金光色黙吸炁連所
　召神存至吹在壇中上清天心有三十六
　貟大將統軍大將二貟部兵一萬二千貟
　報應顯化眞誠感通
　　　催神將降呪
天神歸地神寂急急如律令
　　　又呪曰
天貟四將輔正靈神遵奉帝敕驅捉鬼神急
急如律令
　右法並玉文西北炁及天心炁吹吸如前
　　　通天寳光符

　　　　　(天罡急/降臨)(天獄大/力神)

　　　　　(吾奉北急須捉鬼神/帝▲急急如律令)
　　　　　四一十四




　　　呪曰
佐天行化助國救民治病除邪立便安寧延
生度厄普及一切急急如律令
　　　統軍二貟
統軍
　　通天寳光大將軍雷令
　　役使通目大將軍朱烈
　　　副帥三十六貟
副帥
　　都天捉鬼大將陳希
　　雲路追捉大將孫常
　　天司檢㑹大將王和柔
　　飛天捷疾大將許遜
　　驅遣精邪大將趙充
　　天醫治病大將周洪
　　斷除瘧痢大將趙剛
　　解禳呪誓大將王國賢
　　保護患人大將由䕫舉
　　直日捉邪大將元廷臣
　　治驚安魄大將馮祥夫
　　驅邪遣祟大將馬少信
　　降魔馘毒大將卜信
　　解禳神煞大將倪天孫
　　收邪攝毒大將向忠
　　除邪蕩穢大將黃拱
　　拘魂制魄大將禇珍
　　追魂攝魄大將衛進夫
　　治癆爍毒大將留邵
　　解諸厭穢大將趙平
　　超神續命大將徐純臣
　　消災散禍大將王傑
　　解除惡醜大將徐國器
　　攝邪解毒大將方尚文
　　解除伏連大將符玉
　　収毒攝邪大將竇延年
　　解除塚訟大將髙仙
　　殄滅凶妖大將李逸
　　斬邪滅郲大將馬堯臣
　　除邪治病大將刁漢臣
　　安慰六神大將朱玄
　　中界檢㑹大將温髙
　　地界檢㑹大將許伸
　　諸司檢㑹大將單璽
　　三界告禳大將豐慶年
　　解厄救難大將王剛
　已上三十六貟天將並氈冠大䄂朱履長
　裙凡遇行持任意呼召掐志心訣天心大
　呪感應玄通不請妄傳非人無德之士已
　奏名金闕者許容傳度斯法須令誓盟然
　後而付焉
上清天心正法卷之二





上清天心正法卷之三四二
　　　正法三符
　凡書符先齋心定慮行神布炁存雷火燒
　身變神爲天師頭頂朱雀足踏八卦靈龜
　左有青龍右有白虎左右有捧印童子青
　衣米裙前有直符按劒後有虎賁軍伍各
　執鉞斧侍衛存訖次存度師在前祖師在
　後帶領天蓬下三十六貟大將侍衛書符
　黙奏上帝啓白符中將吏禱祝書符因依
　畢次用印訣勾六丁六甲功曹將吏等侍
　衛前後就念呪曰
六甲陽神來侍吾左侍衛書符六丁隂神來
侍吾右侍衛書符四直功曹來侍吾前侍衛
書符急急如律令
　存諸神既集怒目視朱盞呪曰
陽精朗耀隂鬼當衰神朱赫赫元露太微七
炁成灰五炁成台百邪皆㓕萬鬼皆摧急急
如律令
　吸罡炁吹朱盞中次更執朱於香上度過
　念後呪或執筆起卓三下香上度熏存爲
　神劒鋒芒赫奕即念勑筆都呪
太陽俱照隂鬼當衰神朱耀目九霞太微我
令所使萬鬼俱摧七炁成火三炁成台二星
俱照符到速追筆爲神劒墨爲戈㦸筆法治
病萬鬼伏匿急急如律令
　吸罡炁吹朱中次執墨於香上度過呪曰
神墨靈靈月中眞精書符禁鬼邪魔滅形病
人帶吞永保安寧急急如律令
　取罡炁吹墨上次執筆三卓香上度過呪
　曰
筆爲利刀墨爲百藥邪精斷却百魅摧落神
筆靈靈書符遣精召官官到召吏吏行指人
人生指鬼鬼滅付吾魁罡之下入地萬丈無
動無作急急如律令
神墨靈靈改死注生神筆一啓萬鬼滅形急
急如上帝律令
　右呪朱墨筆訖次左手斗訣擎硯水香上
　度過呪曰
四明開朗天地爲常三光神水辟除不祥𩀱
星守鎭七靈通光書符煞鬼伏吾魁罡邪鬼
賔伏萬炁混康太上老君教我煞鬼與吾神
方上呼玉女收攝不祥登仙契道佩帶印章
急急如上帝敕
　次左手握紫微印右手執墨自身爲天師
　右手磨墨四十九轉左轉四十二轉(十二/辰二)
　(十人宿日/月二▲)右轉七轉(魁至/▲)兩次各吸隂陽
　斗炁吹入硯中次執筆香上度過再念天
　帝釋章呪取罡炁入筆書符
　　　三光正炁符
　把筆呪左斗印右執筆上元天官斬神中
　元地官斬鬼下元水官斬精取天門炁一
　口吹筆卓三下


















　　　呪曰
仰告天罡大聖北斗尊星太陽日君太隂月
君誅滅凶惡滅跡除形魔王懼畏膽碎心傾
救民疾苦大賜威靈治病去禍回死作生天
符到處永斷妖精降臨眞炁聖威奉行急急
如上帝律令敕
　取三光炁吹符中掐斗訣面太陽呪曰
日出東方赤阿堂堂某人服符符衞四方神
符入腹搜胃蕩腸百病除愈骨體康强千鬼
萬神無有敢當知符爲神知道爲眞急急如
律令攝
發符呪
乾元亨利貞萬邪不干正風伯雨師四直功
曹五雷使者托符奉行功曹三人使者三人
隨吾神符與吾治事卓劒相待急急如律令
　　　遣將符呪(雙手雷局吸/東炁發去)
天雷隱隱龍虎交横日月羅列照我分明今
日功曹主將吏兵執符而行急急如律令
　　　圓符吞符呪
今日太陽符服吾神符落西方病得安康神
符入腹疾除百殃五藏之中鬼炁消亡急急
如律令
　　　玄武黒煞符
　凡書符變神爲北方黒帝太微六甲五炁
　玄武元天翊聖大將軍身長百尺散髮丁
　立脚踏五炁靈龜(又名騰蛇/八卦靈龜)手結伏魔印
　(即眞/武印)眼出電光按劒而立化硯爲龍蛇墨
　爲戈㦸筆爲七星寳劒然後呪敕朱墨筆
　磨墨如前畢却書符




















　　　呪曰
玄武符使大逞威靈救民疾苦斷絶妖精收
捉㐫禍破滅眞形三魂附體七魄安寧護身
去病永保長生衆神澟澟敕到奉行急急如
上帝律令敕
　　　天罡符(書此符用上告/天罡大聖呪之)




　　　呪曰
仰告天罡大聖北斗尊星太陽日君太隂月
君誅滅㐫惡滅跡除形魔王懼畏膽碎心傾
救民病苦大賜威靈治病去禍回死作生天
符到處永斷妖精降臨眞炁聖威奉行急急
如上帝敕
　存取天罡上天節度使眞炁吹之發筆挑
　上鬼字寫在内
　　　敕字符形
　　玉清上帝太淸大帝
　　　　　　　上淸大帝









　　　煞字符形










　　　鬼字符形










　　　火鈴驍將飛捷符













　　　太一奔星捉邪符










　右此二符欲書時先望天罡在何方並用
　黄絹隂日墨書陽日朱書步七星罡取天
　罡炁左手紫微印右手執筆呪曰
天罡七星三天神兵翻地天兵三天大魔王
玉清侍衞飛符使從天降下從吾太上眞筆
今日今時隨此神將赴某處追捉鬼祟今日
　直符功曹北帝斬鬼吏兵等侍吾左右
　及出引一道同去子執符訖後天門上歩
　罡指地户到天罡復身再入魁一燒符爲
　灰叩齒七通又念前呪左手握符灰右手
　仗劒倒移三步至罡立喝云符使功曹速
　徃某處此法可逹天門五嶽四瀆江河無
　所不通可用丈二絹書常用不必也大邪
　須用急作不須住滯以炁一吹以劒一指
　徃何處方止然後以水一噀之大驗無術
　可加此爲首愼勿輕泄
　　　撼山符














　　　大鎖龍符














　右已上法取炁當月建上步斗然看天罡
　所在取炁閉息返炁逆行舌柱上腭左手
　手中指中不得離斗口上書符凡掐訣日
　隂呪曰
行太上三淨無極大道法主某謹召地官水
宫俵道使河侯山祁汝處某事吾謹敕
　此符閑逐三江遂流五海地界水界中或
　有妖恠潜越水府不時作興下民殘害吾
　使丁亥丁丑甲戍甲申神將統翻地天兵
　隨此神符一下乃定一依吾指揮次叩齒
　二十四過下筆便書如撼山當用緋絹一
　丈二尺書將於某山上當山嶽振動鬼神
　奔走如鎖龍神恠異以鐵牌長一尺二寸
　書鎖龍符安岸上則物不得過投入湖潭
　龍恠衝符者死此二符威禁至重其文字
　並無散形及聚形今得之異人傳授切不
　可妄用也
　　　上清變神符








　右符歩斗罡先自本命上起變神爲上清
　法師再於斗口内返步至罡白絹一尺二
　寸朱筆一管再取罡炁存吸吹筆上捻中
　指第一節烈火焚香念呪曰
奉請三天門下三師及獄吏九天大統兵太
一眞官日月真境平天大魔王天丁力士六
甲布陣使五雷君雲中飛待㨗疾使速速急
急從天降下自地湧出張天羅布地網炎雷
火車馘滅鬼精當現吾前令無住滯急急如
上帝律令
　書符時先呪三徧發符時一徧符與火鈴
　飛捷一法通用
　　　上清照鬼滅形陽符


















　右二符將不論隂陽假令甲子爲陽符使
　乙丑爲隂符使可滅萬邪仍依歩斗帶罡
　陽日朱書隂日墨書陽日取日君炁隂日
　取月君炁吹之呪曰
天道張張使隂馳陽直符赴吾斗罡玉符一
著萬鬼潜藏急急如律令
　發符陽日日君呪隂日月君呪陽日君訣
　隂月君訣各一徧灌注符使驅逐鬼炁邪
　精符貼鏡面上照之鬼悉滅形矣
　　　上清倒海致雨符


















　右符欲畫致兩符聞奏及九江水帝側近
　河源泉穴若天時有雨則自有隂靈報應
　若天時無雨則指射河源潭洞之𩔖別具
　事由飛奏祖師上清大帝玉皇上帝伏乞
　敕㫖指揮某處河源官吏伺候將符立便
　興風作雨散某處封部取幾尺爲足伏乞
　允臣祈奏仍申天地水三官牒雲雷雨部
　天丁力士行雨龍王風伯雨師具述奏聞
　兼劄付指射有水處分明開坐伺候投符
　證驗立便施行仍須建立道埸限三日五
　曰排備聞奏了當放人退後取硃砂一兩
　隨研細淨筆一管鐵牌一片長一尺二寸
　闊四寸依法歩罡取炁了返斗倒行立月
　建下筆便書不得添減書訖黃絹封之用
　都天大法主印之書本位全銜押字不書
　名方別寫引一道掐天丁訣念變神呪訖
　勾天丁力士来吾爲某處湖澤逐旋指射
　令下雨今差汝隨符投落某處立便計㑹
　行部從某月某日某時大霈甘雨不得住
　滯書訖面瀆指揮罷便落水莫不雷雨應
　時甘▲其行遣不得差互其文字並用都
　天大法主印之祕宻依式行持自然感應
　隨聲
　　　上清大禁縳龍符








　右此符用栢木板或鐵板長一尺二寸亦
　先變神召符中官君直符三官具陳某事
　安排朱砂淨筆立在天門望斗步返到兩
　次入斗口中下筆便書仍須閉炁至訖分
　付與天丁力士掐天丁訣勾具述某事江
　河湖潭之内勾當某事或驅或縛發符了
　便奏祖師上清大帝昊天玉皇上帝依臣
　所行須奏狀開拆分明不得錯誤就便箚
　付所行遣河海官吏及牒九江水帝具說
　事體訖再步罡呼天丁捧文字發符彈却
　訣目如投符須投下時令去人急走恐雷
　聲水泛而驚人也此乃上帝責罰龍神之
　符勿輕用祕之祕之
　右此九符乃上清無極隱文祕㫖深奥不
　傳於世自後漢以來亦有年代相受出世
　巳久昔太上授張天師始爲𥘉傳故興此
　一教方有天帥之佐大驅無比入蜀戰鬼
　不候天符擅興風雨是此符也故恐後毋
　得之妄行因得上帝之責故選出别立一
　家之名號爲骨髓靈文然受術以來世莫
　能知吾雖明其㫖趣不敢以爲隱落故用
　解釋精微剪其泘淺凡用此符但看逐件
　說文合與不合行遣開奏須依次第明識
　符吏神將形儀訣目方可呼召久而行之
　目前可見矣今具符使形儀服飾于後
　巳上九符訣目作用及後面議論奥文並
　無一字外來添撰並係三十代天師虚靜
　先生親編斯文實爲緊要威禁至重也
　　　識九符符使
　飛捷符使頂冠騎龍仗劔著金甲緋衣可
　使入病家驅遣鬼禍除去伏屍故炁
　捉邪符使披髪仗劔著黒衣金甲可入水
　府泉源遣禍逐鬼若貼人本命上則夜間
　捉人精神也
　撼山符使四目八手騎黒龍乗火雲從官
　兵吏三千人可使穿地撼震五嶽泰山風
　雨摧折舊禁此符
　鎖龍符使三目披髮銀甲乗金翅馬朱雀
　炁可使斷水妖伏蟄龍魚凡沉符使不得
　過界不敢衝犯
　捉鬼符使披髮帶金甲目有火光手持斷
　邪劔乗火雲走如雷可使捜鬼神銅石山
　精莫不碎裂
　陽符符使帶幞頭著綉衣仗劔隨符魄兵
　使等斷諸驚魘鬼魅立盡消除
　隂符符使戴幞頭執劔著綉衣乗符魂隨
　逐吏兵驅斷鬼恠莫不盡滅
　識法中列聖形儀
　三台形儀身各長百尺著紫羅衣道裝執
　玉圭朱履上台頂出黃炁中台頂出白炁
　下台頂出青炁寫三台時逐星落筆取炁
　灌注筆中
　七星形儀貪狼巨門二星各頂出黒炁禄
　存文曲廉貞三星各頂出青炁武曲頂出
　赤炁六星各道裝著紫羅水執碧玉圭身
　長百尺破軍星君上帝封爲婆羅王乃七
　元之領袖也身長千尺左手义腰右手仗
　七星寳劔跣足丁立著紫羅衣回頭頂出
　火色毫光之炁輔星頂出赤炁身長十文
　展脚幞頭著緋衣秉笏
　天丁力士形儀(此神能與四將同共/通斗祕用在雜法中)天丁
　力士姓勾名民子著緋衣大袖弁冠執㦸
　專掌印其餘入瘟家
　嶽將形儀東嶽差來神將二貟著皂綉衣
　展脚幞頭緋抹額帶劔而立形儀勇猛十
　二功曹直日直時并支干將形儀並帶劔
　本日服朱履仗劔頂冠形儀隨本日所屬
　六丁六甲使者並頂冠金甲仗劔
　倒海縛龍二符中天丁形儀(與勾力/士不同)頂冠
　紫服束帶按劔朱履三界直符形儀並力
　士冠紫服束帶按劔朱履直壇土地形儀
　身長三尺三寸裏幞頭著白帔秉笏
　　　日君太陽捉祟報應符
　把筆呪左斗印右把筆呪曰
太陽帝君上帝敕行急急收鬼赴魁罡之下
入地萬文受死急急奉酆都大帝律令北炁
吹筆
　退祟云離身附體云附身












　　　呪曰
七煞太陽日耀太陽南斗太將北斗魁罡大
力蓬頭捉鬼付罡上張天羅下布地綱敢有
不順收付魁罡急急如律令
　　　又呪曰
元始敕差收捉邪祟大力蓬頭力士攝
　　　遣呪
謹請日遊神將鄧化吾今差汝急急如律令
　　　又呪曰
太陽神太陽君奉命敕急速行急急如律令
　右符並用左手斗印右手執符香上度過
　吸天門炁吹之其驗也
　　　三官薫邪報應符












　　　呪曰
金輪風急天地通赤内有三鳥飛騰赫奕燒
鬼爲灰錬鬼爲汁焚燒鬼神精邪伏匿謹遣
斬鬼瀝血神將章日明縛鬼傳送將李仲信
一依三官元降天令爲吾前去治病逐邪仍
希疾速報應急急如律令
　左掐午文右執符念呪吸南炁吹於符中
　　　三元六甲薫邪符











　　　遣呪
謹請南方火將劉志劉嚴二大將軍火速前
去某患身搜攝所染下邪不正鬼賊邪祟妖
精傷亡赴唔符下死急急如南方火德帝君
律令敕
　　　丁將軍捉祟雷符



　　　　　　　　　　(病在上筆剔上)
　　　　　　　　　　(病在下筆剔下)
　　　　　　　　　　(作用有口傳)
　此符如有祟用熨斗盛火燒符熏於鼻口
　中并用米醋降眞湯吞下亦妙欲要用此
　符可於六丁六甲日奏請神像目常視天
　色其神將三目黃金甲紅抹額面似⬤色
　頭上鐵幞頭左手執索紅袍抹緑靴右手
　執火刀此法申天樞院并雷印印用都天

　大法主印亦可
　　　祖法隂符




　　　呪曰
隂獄隂界水界人界斷頭截足不正無道鬼
神準此符令不得動作急急如律令
　　　祖法陽符



　　　呪曰
陽獄陽界天界空界斷頭截足不正無道鬼
神準此符令不得動作急急如律令
龍虎符







　　　呪曰
麒麟甲戍將軍爲吾傳符收捉患人身中邪
祟赴魁罡之下立待報應急急如律令
　　　遣呪
四靈三昧大將軍下遊世界收捉妖精大速
縳鬼按令而行急急如律令
　　　催呪
北方無極將軍巡遊世界擒捉邪精急急如
上帝律令敕
　　　三五正法符





　　　九獄符



















　　　玉皇上帝敕字符(玉皇訣取/天門炁)









　　　太上催生符
　凡書符催生先念淨天地呪淨身呪次黙
　告北斗及九天監生大神九天衛房聖母
　九天托生童子一一存如目見了黙告書
　符因依訖吸炁吹自身化爲監生神頂力
　士冠金甲全帔皂履卓劔而立次第用左
　手二指掐大指根大指掐中指節四指五
　指掐掌心行三歩吸罡炁吹筆了閉炁書
　之不得令婦女見與請符人看他何手接
　便知男左女右
　　　催生雷符





　　　敕催生符呪
咄吒天有四時地有五行六甲隂陽若男若
女正屬文星日月巳足毛髮巳生速把符出
不得久停皇天有令子隨母命速把符出莫
損母命急急如律令敕
　　　圓符呪
大聖北斗七元君能解産生厄一炁七徧圓
符吸北斗炁吹入
上清天心正法卷之三















上清天心正法卷之四四三
　　　治伏癲邪
　凡治伏癲邪狂走不知人事赤身露體狂
　言不定經人制伏不下先令患人家具狀
　投壇書判訖法官先下逺罩一一叮嚀了
　次備本人所患情由具申嶽府備牌城隍
　書寫文宇務在祕宻差神將監臨於靖室
　書之不可令人見各乞選差將兵前徃監
　逐某住址山林社廟家先司命五道土地
　内外所事等神立定時候勒令盡抵四散
　緝捉患人家應有爲禍三界邪祟鬼神牢
　固拘管伺候當院到來别有指揮即不得
　妄信偏辭故說侵害皇民等事務在的實
　法官於次曰或當日到患人家不必帶劔
　次淨身變神步三台七星罡至斗口清淨
　身心黙朝上帝奏遣前件因依帶領諸大
　聖衆法部合屬官將次第將帶出門而去
　勿得返顧在途中可持天蓬呪不以徧數
　相將及彼次下近罩指揮神將牢固泃管
　收捉邪祟云某事訖休行持有如治病行
　持中同至門前指揮行持訖即左手斗印
　右手卓門三下便下閉門法呪曰
太上塞門邪鬼攝一切𡨚魂自消滅急急如
太上律令
　入門左手結山字印吸北炁一口吹了存
　想四大神將掇山閉門便指揮云某左門
　神右門尉五道等神牢固閉門不得從令
　鬼祟走透如違汝等例行坐罪疾法官入
　門内下鎖門法呪曰
天煞地煞戸門煞一切邪祟煞吾奉敕指揮
門神不得放出邪祟煞須收下急急如律令
　𩀱手掐大煞文或鎖印凡用入門先左手
　撩左脚衣右脚踏門限三下念鎖門呪却
　放衣望子午斗向門外三吸北炁吹之存
　想鎖定次令本人家廳上安排神將置辦
　新鮮果子香燈茶湯錢馬供養訖次法官
　變神歩罡呼召將帥念逐院神將本身祕
　呪各各存見形儀指揮云某訖次令放病
　人出次法官左局邪訣右劔訣或右手持
　天蓬尺亦好不離罡歩内次念降伏刀劔
　呪左手斗印右金刀訣念呪
乾元盧中亨日月與吾明刀刄隨吾落不得
損吾身吾奉九天律令敕
　念畢喝云
神將疾速與吾拽出爲禍鬼神到來疾疾
　如癲狂患人走出法官以局邪訣一指即
　喝云
四直天罡神將疾速縛起手疾
　次用捉縳枷栲四呪訣如不伏通吐用紙
　九子問祟法又名天罡烈腦符




　天罡神王披紫服帶金冠神罡神王披緋
　服帶金冠用絳紙二片上寫二神王冩時
　存二神王取罡炁吹筆上書了作丸子用
　香爐上燒熏病人鼻自通說矣如未▲服
　即用大神燒鬼法呪曰
大聖逆火流逆南方火官火燒邪鬼滅亡急
急如律令
　取太陽炁吹筆上寫火字一箇圓了放病
　人身鼻内再念前呪取太陽炁一口吹患
　人頂上用火燒九子燒之疾愈如此拷治
　無不欽伏次量輕重合作如何行遣
　　　發遣鬼祟離體法呪曰
天罡大聖正炁流通人身安吉邪鬼滅形天
罡正炁萬邪離身急急如太上帝君律令敕
　左手掐天罡訣右手執水孟念呪三徧面
　朝天罡取炁三口吹水内噀患人及令患
　人服之即惺惺也次喝云鬼魂離體疾次
　給符水與之吞服次爲淨身次差將立壇
　于本人家令香燈供養不絶直待患人平
　復訖祭犒本院將兵等一一了當即出給
　公文發兵回壇
　如治癲邪恐將刀刄傷法師入此後一叚
　如尋常不必用法官丁立呪曰
謹請乾元盧中亨日月與吾明刀刄隨吾落
不要損吾身吾奉九天律令敕
　取罡炁吹左右肩上次大指掐亥文念
敕欽輪寳帝如遇狂邪附人手持刀刄不可
　近者左手斗印右手金刀訣呪曰
乾元盧中亨曰月與吾明刀刄隨吾落不要
損吾身吾奉九天律令敕
　取罡炁望病人手吹之以右手金刀訣斫
　之其刀自落
　　　布炁治疼痛
　法官丁立左斗印右劔訣並指痛處先令
　患人咳嗽一聲吸來左卯文上掐定歸脇
　下爲鬼井念呪三徧取正北炁三口吹痛
　處疾疾
　　　布罡炁治頭疼法
　凡治頭疼用兩斗印捺定太陽穴念天罡
　正呪三徧吸罡炁三口吹於頭上令患人
　咳嗽三聲吸去痛炁三口吹於地上用脚
　踏定如此行持至第三口炁逐一手退去
　斗訣先右手次左手便問有痛無痛如欲
　退一半止將劍訣正中一裂不念呪先退
　一手次念吹去一邊却撮去一邊痛其先
　退手者甚痛切宜秘之
　　　治癤毒法
　凡治癤毒先就紅腫處寫敕字取罡炁吹
　痛處呪曰
敕敕斬無毒大力攝依其㓕大疼痛急急攝
　左手斗印右手執筆於痛處念呪至敕字
　成取罡炁連訣吹痛處
　　　　　(謹請東頭五百毒龍牙如利/刀木如金鈎不食餘物常食▲)
　　　　　(赤▲之鬼朝食三千暮食/八百食之不𥁞常逢揮敕)
　再掐斗印念此呪就敕字上轉呪盡筆歇

　再發斗印取罡炁吹之
　　　　　　　謹請雷公靈雷公勝
　　　　　　　逢著赤腫便須釘
左手雷局訣寫成雷字念呪書成取雷炁
連訣吹痛處
　　　　　　　謹請雷公靈雷火劈
　　　　　　　逢著紅腫釘放東方
　　　　　　　淨著壁急急如律令
再掐雷訣就雷字上轉念呪呪盡筆歇取
　雷炁連訣吹之痛處
　　　蝎蜈蚣符



　天罡大聖直上出取罡炁吹之即愈也
　　　諸般蟲物所傷腫毒

　　　　　　　　　(上清九老帝君敕/斬▲其滅大攝)

　取北炁吹於痛處書盡呪盡如此九徧圏
　之成符以醋糊撻貼痛處
　　　呪棗治萬病
日三砂攝月三砂攝謹請神將牛巨通攝謹
請玉皇上帝降火龍攝
　右法午文南炁念呪七徧取炁七口吹棗
　上
　　　呪棗治瘧
𩳀▲天罡日月降靈入吾棗内去除瘧疾蕩
除妖塵急急如太上老君律令攝
　左斗印藏棗念呪七徧取炁七口吹棗上
　　　治瘟斷疫(如是天瘟即與和解/如是鬼瘟即與驅之)
　凡治瘟疫先看詳審訂或一境一郷一社
　中人患瘟或不候人投狀或有人投狀可
　詳細具録事由飛奏三清祖師玉帝申東
　嶽牒城隍與患人首罪或只牒當境社祠
　及猛烈廟神驅遣次發劄子付行瘟畢主
　速令退病次第躬親前徃却依治癲邪伏
　山魈格式變神歩罡黙奏上帝陳上件因
　依訖次掐變神訣依式内變錬爲北帝以
　左手掐玉皇訣念呪曰
唵吘吘衆神稽首邪魔皈正敢有逆者化作
微塵急急如上帝敕
　右法師次掐變神訣復爲北帝謝恩執玉
　皇敕帶六丁六甲力士風伯雨師五雷使
　者從天道上仍舊乗雲回驅邪院法官再
　步罡呼召諸院將兵一一皆至叮嚀上件
　因依訖次右手輪五雷局呪曰
一轉六神藏(卯)二轉四煞没(寅)三轉動魁罡
(丑)四轉雷火騰(中/中)五轉霹靂發(未)六轉山鬼
死(四指/中)七轉收攝一切無道斬頭折足㐫惡
之鬼赴吾魁罡之下受死不得動作急急如
上帝律令敕
　掐子文成雷局法官左手雷局發𦋇挿雷
　局於脇下右手執劔而行不須逺近𦋇閉
　鎖門等法次至患人門首令預備香燈酒
　果神將功德等於廳首法官變神步豁落
　斗罡𦋇身再三台七星罡呼召將帥指揮
　因依令喚上行病鬼王諦聴告言次獻茶
　酒訖法官左雷局右仗劔誓曰當職昨膺
　仙誥受命玉清行天心之正法掌北帝之
　靈文佩寳印統將兵奉天符治妖孽誓願
　代天理物佐國安民今之時也蓋爲入意
　當職眇躬濫叨斯任既蒙來誠敢怠告宣
　汝等既爲行病鬼王自合依按玄科於不
　忠不孝之處行斯妖炁豈得妄亂徧行毒
　炁殘害生靈當職巳具事由爲某人家飛
　奏三天首罪釋愆見蒙原赦汝等準吾指
　揮只今徑離此去仰火急收攝原行毒炁
　取令蕩盡務要患身立便痊安準此指揮
　火急奉行次燒驅遣鬼王牒劄錢馬之𩔖
　未要燒神將紙次法官念金光呪都天大
　雷公呪𩀱手雷局吸水一口噀喝云疾疾
　次令各抱患人列坐一凳法官將三官熏
　邪符太陽符及住瘟諸符命燒於水盞中
　次呪法水令吞三光符之𩔖次敕患身訖
　次將火鈴驍將符太一奔星符連神符貼
　及金錢雲馬於患人前燒未堪過時用大
　扇一扇其灰盡飛在各人身上次法官令
　各人以被覆蓋睡法官將諸蕩瘟符命燒
　於炭火中熏四畔房舎更以醋澆之熏今
　徧次法官繞舍淨之更呪法水放住令各
　人隨意服符次將符沉於井中令服次將
　神將功德符立香火於本人家內候全安
　日祭犒將兵逐一發回如此行持萬不失
　一
　　　退瘟符(▲後呪王皇訣/天門炁敕▲同)

　　　　(治發斷/▲汗後)

　重疊用黃紙朱書可吞可貼仍以一道串
　錢三文沉於水缸
　　　書符總欶呪
太上老君敕五方行瘟鬼劉元達鍾士季趙
公明張元伯史文業范巨卿馮混思姚公伯
李公仲六丁雜俗之鬼得便要斬不問枉罪
急急如律令敕
　　　遣符呪
唵吽吽衆神稽首邪魔皈正敢有不伏化作
微塵吾奉玉皇上帝敕
　　　天蓬元帥治瘟疫符(用▲枝煎/▲吞下)


　　　　　　　　　(念天蓮三十六符呪/書之大煞文取北▲)


　　　天罡蕩疫發汗靈符

　　　　　　　　　(朱書取天罡炁斗訣/從鬼門巡至二甲丁)

　右法先念太陽俱立隂鬼當衰呪訖取罡
　炁三口呪於筆硯再念
天帝釋章佩帶天罡五方凶惡之鬼何不滅
亡飛仙一吸萬鬼伏藏急急如律令
　再吸罡炁吹筆書符念天帝釋章呪想天
　罡書之符盡呪盡書訖念天師辟瘟神呪
　敕之呪曰
敕東方青瘟之鬼腐木之精南方赤瘟之鬼
炎火之精西方白瘟之鬼流金之精北方黒
瘟之鬼涸池之精中央黃瘟之鬼糞土之精
四時八節因班化生神不内養外作邪精五
瘟之炁入人身形或寒或熱舉住不寜九醜
之鬼知汝姓名汝須速去不得久停急急如
律令
　毎服一道向北呪訖用針挑麻油燈上燒
　作灰入淨盞中又念呪訖水調服忌葷腥
　　　混元水火二輪符(水輪退熱病/火輪退冷病)
　兩手四指曲大指壓住如雷局北炁一口
　云
奉請東方洋海水九江四海水盡入水中吾
奉上帝敕



　次再掐午文吸南炁一口云
奉請火德眞君火官使者火鈴大將歘火大
神並降眞炁入吾火中急急如律令



　　　紫庭螮蝀追癆總符
　　(上元唐宏將軍中元葛▲將軍下元▲武將軍三元/都部署大將軍炎帝裂血大將軍北斗然骨大將軍)
　　(木火土金水▲蝀長虹速現▲▲追▲▲▲▲却/五星降眞炁尸蟲急急如上清紫庭帝君律令)

　　　　　　　　(一轉神光動二轉日月/明三轉三將軍四轉四)
　　　　　　　　(聖入五轉五嶽動六轉/萬病除七轉七星佐八)
　　　　　　　　(轉八方攝急急如律令)
　　　敕符呪
螮蝀螮蝀化爲長虹三尸作禍九蟲爲殃侵
食五臟遊走膀胱或赤或白或青或黃吞服
入腹搜胃洗腸去除百病骨節康强三焦四
海符到搜捉敢不消亡一如紫庭帝君律令
　書符五道上燈前後作丸予令服或燒灰
　淨水調拌飲食之中令親人照之如蟲出
　投入油鐺内煎如未再喫符去淨房中追
　呪盡筆盡於鬼門上煎油鐺先焚香向天
　罡禱祝具述患人因依仔細云某用淨水
　五盞燈三盞供養金木水火土五星尊神
　紫庭眞人天罡大聖今日今時直符符使
　及紫庭神符中諸大聖衆法官用雷局閃
　電三動六鼓飛雷打破病人用雷火燒符
　以桃枝七寸乳香少許煎湯與患人服訖
　以燈照患人邊令患人睡如有一切鬼蟲
　出即煎之親族人不得返顧恐油内毒蟲
　入人身傳變也如傳屍癆自宜申奏先追
　毫辨驗然後給符追蟲
　　　　救治寒熱瘧疾
　順菴湯一夔曰痁瘧之作皆由隂陽不正
　之炁所致五行乖冷失序皆非天地之至
　和故當人感之必成寒熱之疾今或合宗
　族舉郷閭皆然者由其所感冷炁惟正炁
　能制之以天罡雷火眞炁驅蕩邪炁則自
　然平安矣
　　　神應治瘧散形符













　右法毎一道臨發日早辰於麻油燈上燒
　灰桃枝七寸煎湯服忌葷此符專治寒熱
　痁瘧疾驅蕩疫癘及時行傷寒麻痘之𩔖
　傳之於湯順菴神應無比
　　　追復生魂
　大凡人患心邪恐有鬼祟攝去生魂又有
　美婦被神所奪去魂魄悶絶不省人事此
　等證候如何便捉祟且須定魂追魄使神
　魂歸身自然安愈又恐眞病或因驚恐䘮
　心無祟可治須爲追魂定志最爲良䇿其
　有卒暴身亡心頭尚煖亦可急爲追魂
　　　四大將軍追魂散形符





　　　聚形



　　敕符呪
謹請髙眞上聖日宫天子太陽帝君北斗七
元尊星唐葛周三眞君四大天丁神將逐部
諸法聖衆降臨符中如是患人祟纏侵淩伏
望大運神通收捉若是天神地祇諸般精魅
徑直解送九天若是邪祟一面解送東嶽於
天條斷罪報應患人家内早賜痊安一一如
命
　右握斗訣西北炁吹符此符能鎭心安魂
　可給與人燒服昔湯順菴用此符與人定
　志追魂甚有應驗
　　　正一靈官符散形
　此符如人無精神魂魄散蕩但服此符七
　道自然神清炁爽魂魄清寜






　　　聚形



　　　敕符呪
上帝眞符降眞靈九天追捉斷妖精靈罡掛
斗護身形收攝三魂不得停交還患體保身
清三魂速歸歸病體七魄速歸歸天靈急急
如生炁律令(如魂未/歸再念)
　　　催呪
黒雲靉靉同助吾丁與枷與栲與捉與絣元
帥到處大賜威靈收魂還形聖威奉行急急
如律令
　　　追魂還體呪
三魂居左七魄居右天地昏昏靈魂速降急
急如律令
　右法左斗印北斗七星煞炁吹患身如未
　醒再念呪曰
北斗九辰中天大神上朝金闕下覆崐崘調
理綱紀統制乾坤大魁貪狼巨門禄存文曲
廉貞武曲破軍高上玉皇紫微帝君大周天
界細入微塵何災不滅何福不臻元皇正炁
來合我身天罡所指晝夜常輪俗居小人好
道求靈願見尊儀永保長生急急如律令
　右並用斗印七星魁𩲃𩵄䰢魓𩳐魒呪及
　七星炁舍水噀患身也


上清天心正法卷之四












上清天心正法巻之五四四
追治山魈
　凡欲追治山魈令投狀來具狀内情由宻
　申東嶽牒城隍借兵相助訖臨去治日先
　淨身黙朝上帝奏陳因依存見北帝自星
　宫中升殿而坐召眞武等令攝三界邪源
　復想眞武領敕命下界直至案前起身變
　神爲眞武大將披髮跣足右手仗三昧火
　劒左手乆印足踏玄武變神内鍊訖次歩
　三台七星罡一一了畢呼召南院諸司官
　將一一存至禱白訖次左天丁訣右劒訣
　召天丁力士四直神將想在左右先發訣
　抛斗以罡在前指有鬼神處次法官依書
　符格式呪朱墨筆硯次布罡丁甲符於案
　上書符
　　　丁甲符







　　　敕符呪
吾佩太上印奉敕人人家行神布炁斷鬼除
妖四直神將六丁六甲爲吾急召速赴壇前
吾在此間卓劒相待急急如律令
　右法左煞文右劒訣祝符吸西北炁正北
　吹符上再上件符命燒吹去依前髙聲念
　敕符呪訖左手擎水盂右手仗劒一指吸
　水一噀喝云疾念呪訖想六丁六甲及四
　直神將及符吏速去彼方次法官下遠𦋇
　近𦋇鎻門釘門一一如治癲邪格式同至
　本人家法官大變神先歩豁落斗𦋇自身
　次歩三台七星罡依儀行事
　　　豁落斗罡




　　　歩罡呪
斗要妙𠔃十二辰乗陽光𠔃威武陳炁彷彿
𠔃如浮雲此變動𠔃上應天知變化𠔃有吉
㐫入六律𠔃持甲禁(到此方/入斗)履天英𠔃乗天
任清泠泉𠔃可陸沉▲天柱𠔃節天心從此
過𠔃度天禽傍天輔𠔃望天衝入天内𠔃出
天蓬斗道通𠔃剛柔濟添福禄𠔃流後世出
幽㝠𠔃千萬歲急急如律令
　　　大禹鑿龍門長陣斗罡




　右法歩豁落斗𦋇身訖却三台七星罡召
　將行事指揮訖便歩大禹鑿龍門長陣斗
　歩訖自身關防甚固却念呪
乾元盧中亨日月與吾明刀刃隨吾落不得
捐吾身吾奉九天律令却喝云
神將疾速爲吾押出山魈獨足之鬼火急現
形疾
　即再燒六丁六甲神符飛去如伏退休如
　不伏更若抛甎楊石即用天心就平符治
　狂鬼山魈用法治之
　凡五姓人家被一切邪禍興妖作恠未欲
　行遣用新瓦一片依法書符順向竈中心
　用新甎瓦以泥封定竈口全銜花押司命
　立報以爲吾行遣若有邪鬼迷人狂言亂
　語以朱書符於白絹上安邪人衫領中帶
　之立瘥如有山魈獨足護其所在墨書一
　道其鬼立走如無道鬼神放火抛石來打
　門擊戸引弄六畜此符永斷就拾所抛來
　石甎書符一道擲向抛來之處更不再來
　如敢再來不伏指遣更添煞鬼二字斷踪
　絶跡書符時先用敕筆呪曰
天有萬象筆有萬毫書符攝録付與天牢急
凖酆都律令攝
　　　天心就平符

　　(/)

















　　　敕符呪
天罡大聖天罡神急降靈攝(掐功/曹訣)南斗上非
霄呉明達盧兵奴石陽領眷采吾知汝名知
決姓速去急急如律令
　　　又念呪曰(存吹符/上七徧)
尼乾多唎㖿唎㖿唎嘰唎急急如律令
　　　次呪曰
謹敕東方木帝鬼急去天罡大聖敕煞攝(東/炁)
(吹/符)謹敕西方金帝鬼急去天罡大聖敕煞攝
(西炁/吹符)謹敕南方火帝鬼急去天罡大聖敕煞
攝(南炁/吹符)謹敕北方水帝鬼急去天罡大聖敕
煞攝(北炁/吹符)謹敕中央土帝鬼天罡大聖敕煞
攝(中土炁/吹符)
　　　遣將下符呪曰
謹請六丁神六甲將神將領神兵助吾靈文
速追元帥在東方急急去許昌攝
　　　又下呪曰
謹請趙郭二將軍與吾疾疾將此無道邪神
鬼賊入地萬丈千尺永不放汝逢恩不赦遇
赦不該如有不伏與吾送火輪地獄收管急
急如律令
　符背後文太上朱雀帝君靈符告下北帝
　之神君書
上請上統六天下及幽㝠北帝鬼宫悉是我
營我之所部何鬼敢當左佩豁落右佩火鈴
擲火萬里威制千靈地官執捉天猷奮兵有
犯者戮與千者刑帝君有令搜捉不停神光
震動群魔束形鬼精絶滅人得長生急急如
上帝律令
　右法擲此符訖次用桃枝朱砂篆此符釘
　於中庭次以此匾甎埋於中庭正中地下
　次用正法斷山魈抛甎揚瓦神符六道朱
　書貼於門首
　　　鎮貼符(念玉皇/謹書)




　書符時掐玉皇訣取天門炁吹符
　　　呪曰
唵吽吽衆神稽首邪魔皈正敢有干犯化作
微塵急急如律令
　右貼符鎭符都了給符與各人貼牀帳上
　給符與各人佩帶次給帖委神將守護令
　本人置備供獻候平安之日祭神將發回
　元壇一如格式
　　　除解伏連
　凡世人多被𡨚債相纏伏連執對以致生
　民受災㝠司所青疾病無由痊愈及被自
　縊落水伏連一切𡨚魂常生形現逓相殘
　害求相替者法官變神歩罡訖(左辰/文)向巽
　黙奏神霄二帝口陳因依訖却取東南赤
　炁吹筆朱書符於木板釘之伏連處或埋
　於地下如此則寧如或爲伏連重病即朱
　書於黄紙令其吞服數日即解斷伏連疾
　纏自然安愈
　　　治伏連符



　　　敕符呪
雷公電母擲火流金霹靂㐫恠斬鬼除精投
水自縊尸𡨚炁傳神霄一敕令汝生天不聽
吾命斬汝罪愆急急如髙上神霄玉清眞王
敕
　此符又治世人家先爲禍不得受生在家
　爲祟用此符及功德牒䟽燒薦之其家先
　即遂徃生患人安愈書符呪曰
天獄靈靈司命挺生眞命到處破獄生天急
急如髙上神霄玉清眞王律令敕
　此符若治伏連用朱書三道本命上供養
　至三更燒灰淨水調服淨室中卧㐲連鬼
　蟲之炁自然出矣
　　　驅除伏屍
　凡伏屍故炁爲禍致令人居室下少有安
　寧或引雞弄犬或顯現形儀或令人夜夢
　顚倒或令人夢多驚▲此等皆伏屍故炁
　爲妖作恠當詳的果是則依按祖法以威
　靈神符三道逐退之則自然平復其第三
　符埋下者威禁至重愼勿輕用定滅鬼形
　太甚故宜詳而用之按本法又有驅除伏
　屍處所之法候檢尋訣節備足却編入書
　籍威靈三炁符呪曰
威靈神君浩劫微貞驅山塞海太華曽傾隨
天而順以救萬民親行印法上合天心發兵
三萬入我壇門先收邪鬼後斬妖精何災不
滅何福不寧收歸印内永陷微塵令當行者
必降眞靈發天發地印落其門天開地裂神
鬼必驚奉天元帥大聖通靈攝急急如律令
　　　　　四四八
　凡書此符即念此呪書之其顯矣
　　　威靈神君三炁符
　　　貼符(此符斷一切/伏屍傷亡處)


　　　燒符(此符斷一切/傷亡鬼賊)




　　　埋符(此符滅一切/故炁伏屍)





　埋符背文書斷除爲祟客死傷亡伏屍神
　邪鬼賊永去遠方準此奉行急急如上帝
　敕法官押絶筆呪
唵威靈神君永斷妖精神鬼絶滅萬禍不生
通天應地諸禍不停急急如律令
　　　又呪曰
吾符上天爲天符入地爲地符何神造其神
符房山長造其神符吾本師造其神符吾符
落地諸神急起急急如律令

　　　埋符呪
吾爲天師救濟萬民準吾法令命在天廷土
地六神驅道邪精奉玉清律令敕北帝攝
　右法下符時並用鎻印順運下之萬鬼萬
　神無不逃潜
　　　烏晹大將軍治病符
　此符乃上清天樞院南方烏暘洞主呉將
　軍諱明達統領火兵十萬乗火龍自南方
　火雲中迸出吸炁吹筆書符呪曰
烏暘烏暘汝吸鐵汝食鐵一食南方赤鳳血
一吸入符中神愁鬼腦裂
　　　烏暘符



　　　敕符呪(午文取/南炁)
眞人從南來龍虎交加吼陽火燒隂鬼邪精
奔競走急急如南方火德眞君律令朱陵大
帝敕
　右符朱書燒灰桃枝煎湯調下
氣字治病符











　此符肚痛用下一畫如病在上剔上病在
　下引筆向下(有口傳心授/治萬病神應)
　　　保蠶斷耗符(又名南/蛇符)




　　　敕符呪
吾敕靈符化爲東海九頭南蛇爲食老䑕之
精朝食三千暮食八百欠一不食䑕精速走
吾奉太上律令敕
　　　保蠶追䑕符




　　　敕符呪
唵穆咭吒穆賴叱伽耶帝薩訶伽耶帝急速
捉將來急速捉將來急急如律令薩訶
　　　治痢疾符





　右符赤痢甘草湯白痢白薑湯連進三服
　其痢愈也
　　　水火二符(兩手天關/地軸印)

　　　　　　　　　　　　(早袍神將)

　　　　　　　　　　　　(空▲▲符)

　　　呪曰(想日光/念之)
唵嚩𠯐囉喗𠸎唎娑訶急急如律令


　　　　　　　　　　　　(黄袍神將/雷胡郎符)


　　　呪曰(想月光/念之)
唵嚩明囉㗶囉娑婆薩訶急急如律令
　右此二符常篆燒服毎遇行神布炁無不
　應驗矣


上清天心正法卷之五














上清天心正法卷之六四五
　　　燃燈報應
　凡㸃斗燈時左手五雷訣俟㸃訖便念斗
　燈呪呪畢閃目三度存雷光滿目及屋舍
　抛落三五雷訣呪曰
上帝有敕法㸃神燈七王来降照護衆生左
輔右弼親見威靈天蓬元帥統攝仙兵五雷
使者六甲六丁玄武大聖台中三星除殃去
禍回死作生大降威力誅斬妖精收魂附體
七魄安寧違敕者死禀敕者亨斗燈一㸃宅
舍光明急急如上帝律令敕
　凡㸃燈用上帝訣五雷訣次第誦呪存想
　斗中諸聖乗黒雲從天門下降須是虔誠
　用之祈福解謝立應燈毎盞存天丁力士
　服色同三十六將北斗七王裝東執圭





　凡㸃斗燈先須禹歩罡至破軍遂誦北斗
　七星名字念罡神呪然後舉燈先從貪㸃
　起次㸃諸星下著牌子所占行其祭禮然
　後看燈明者即身體安泰若暗即受其迍
　邅可宜䖍告醮謝審其吉㐫也
　　　辯燈光暗法
　身燈明則吉若暗則穗成輪㐫命燈明則
　吉焰短作穗成輪㐫禄燈明則吉光焰長
　大吉暗則㓙官燈明吉暗則㓙及三穗㐫
　壽燈光明焰長則吉暗焰頭㐫男女燈焰
　長明則吉焰短捐人口妻妾燈焰長明吉
　焰短暗則㐫奴婢災又定燈形色青色主
　家有伏屍小㐫至赤色主刑獄血光爆則
　憂火焰白主家䘮服或外服黒主大㐫黃
　色主瘟疫及宅發災若焰黃又主大㐫惡
　若輪而光大㓙至若焰黒則㐫或暗或明
　則㐫若焰長五寸便滅家主身刑㐫若㸃
　大著㓙若一穗忽作兩穗主䘮服則㐫若
　一穗分作三穗則㐫惡矣
　巳上㸃星燈乞平安或占家宅人口身命
　其法取六合夜祭㸃仍更爲人家忽爲病
　纏綿可依式㸃斗燈認本命所屬星君消
　禳災咎辯認吉㐫若是星煞入命庶可禳
　度也
　　　燈圖




　若本命只㸃三台七星燈三台七星燈辯
　其吉㓙耳前項三台七星燈㸃𦋇在敕字
　頭上也
　　　解謝釋愆生天臺
　凡建生天臺能解釋呪詛薦拔九祖先有
　被人沉死之魂𡨚憎仇對負財欠命之鬼
　魂魄幽滯未得生天勾連生人性命等事
　須建生天臺仍録上件姓名逐一申奏定
　在甚處方位建立願降敕命指揮降四天
　門五八大金剛十方護法神王六丁六甲
　天丁力士五雷使者北斗七星尊神九曜
　星君二十八宿星君北極四聖眞君三十
　六貟大將五嶽聖帝地府十殿眞君三界
　聖衆四直功曹使者願降靈佑解釋𡨚憎
　各離幽暗見將蹤由依例與生天免生刑
　害良民遭此困重之災速詣平復者其生
　天臺須於華蓋方上立於淨處取淨砂甘
　松即香火雜酒拌砂令潤而爲之三層闊
　八寸中層闊一尺下層闊一尺二寸令成
　三級壇上層以細灰鋪之臺後卓子一隻
　供養酒果名香一日三度具事由上奏祖
　師上清大帝願降敕命指揮允臣所奏施
　行候滿散日普建醮禮上答聖恩三界眞
　靈罷散卓子後用木板長一尺闊二指上
　面寫稽首祖師上清大帝須用眞乳香燈
　燭酒果茶等供養如法復用金錢雲馬酒
　禮等燒與功曹使者其室内須煎茅香湯
　灑掃令清淨勿令雞犬猫畜輙入壇内所
　解釋𡨚仇須令備經卷功德與之然後送
　上生天臺矣





　已上並依式行持用之其牌子用麩鹽桃
　木爲之
　　　飛章拜表
　凡飛章拜表先服開心符次服三清三境
　眞符使神炁混合可以黙朝上帝故修眞
　祕之道言入衆妙門洞觀無礙飛章拜表
　天尊曰自巳天尊何勞仰望上聖則使神
　人附我我附神人精神上入三天可以親
　朝玉帝面奉玄穹自然昭格
　　　開心符



　　　三境符(黃紙/朱書)














　　　役使身中神人符



　右符各合同書兩道先服一道次將一道
　置按上次法官操章表或青詞道衆迎出
　焚化法官交乹履斗紫微訣紫微呪歩罡






　　　詩曰
　坎𩀱艮隻歩交乾震上𩀱飛兊亦然坤隻
　離單𩀱歩巽三台歸去便朝天
　歩罡畢紫微訣化巳身爲白鶴眞人直上
　至天門歩罡呪曰
乾象天靈坤以運載不得違時周而復始天
丁受吾神印何神不伏何鬼敢當指天天傾
指地地裂指山山崩指水水絶指雲雲舒指
木木折指風風停指鬼鬼滅急急如上帝律
令
　歩罡至巽燒先前符用訣歩三台徑望天
　門次第良久想見唐葛周三眞君左右眞
　官功曹使者驛馬上章吏並乗車馬上有
　紫雲華蓋覆護章表詞文了畢次乗赤紅
　炁上升天廷良久雖然瞬息俄頃恰如經
　歴數萬里相似赤紅炁雲霧藹然兩邊別
　無瑕翳惟多寳樹升上如數萬里忽見一
　黃道明日月黃道是也直過黃道了經見
　前頭如五六里有紫雲隱隱然過紫雲了
　見天門入天門數歩小停住諸侍衞靈官
　赤住惟與周將軍直使功曹通傳直徃天
　師門下西謁見正一眞人三天大法師再
　拜了具録情由天師允諾同天師即徃鳳
　凰閣金門之外立須㬰有一仙童朱衣玄
　冠於門内出向傳奏玉童手中接章詞進
　太上少間見引臣俄而入見太上覽章表
　太上承上帝意著於太清玉陛下作依字
　了見一小仙童收章表詞拜右階分付今
　日曹官心拜九過辭聖出玉闕門外再拜
　辭天師次見同奏章眞官抃躍却回至拜
　章壇了起身稱以聞若與人拜章詞只同
　諸章吏功曹神將前徃若自奏鍊修言功
　表文可更同里域眞官庶使章詞上達敕
　命下頒所陳隨即顯應此所謂回風混合
　之道也未可與愚人言耳
　　　飛奏報應罡




　焚文字時念呪剔出存二天丁乗雲齎文
　字上升天界




　右取報應歩斗回三台立斗中存天丁自
　空而降報應也
　凡發三界文字及進拜章表須用符使逓
　送保護用符呪然後焚之
　天界符(白紙朱書取/北炁吹之)




　　　呪曰
驛龍騎吏星奔火衝急急如律令
　　　地界符(白𥿄朱書取/天門炁吹之)





　　　呪曰
翻地撼山直符威靈急急如律令
　　　水界符(白𥿄黒書/取斗炁)




　　　呪曰
帝靈敕命神符投水急急如律令
　　　陽界符(朱書取上/方炁吹之)




　　　呪曰
衝突㨷㨷天魔吏兵飛符運行火急飛馳急
急如律令
　　　太一光明呪
太一炎靈長吏光明馘妖滅邪急急如律令
　　　玉寳呪
天清清地寧寧神呪一徧速達九清急急如
律令
　凡欲焚文字發火之際當投度火符於火
　中念度火呪
　　　度火符(取南炁/午文)



　　　呪曰
昇霞散眞五雷備明前行開道掃蕩妖氛急
急如律令
　　　召當日功曹符




　　　呪曰
玄曹玉文立功之官主治玉清奏報三天令
日功曹主將吏兵神霄法召一一速至急急
如律令
召直符符(玉清訣/天門炁)




　　　呪曰
玉清玉敕速召直符關召直符顯應靈都急
急如律令
　　　召日辰直符符(日辰訣天門/炁呪同前)




　　　召里社正神符(王清訣/天門炁)




　　　呪曰
奉命玉清統領天兵里域正神承吾令行天
符一給九合自成急急如律令
召土地符



呪曰
土地正神最聖最靈聞吾呼召速現眞形急
急如律令
　　　召三界萬靈符(玉清訣/犬門炁)




　　　呪曰
玉清寳璽敕付仙卿三界齊臨萬神同欽天
眞上聖梵炁流精金書詔集輙敢不臨違逆
符命上有憲刑急急如律令
　　　遣符呪
玉清始青玉符告盟告盟三界統攝萬靈符
到速追符到速行女青詔書如帝親行上元
天魔中元地妖下元水精敢有不順拒逆張
鱗萬神稽首不得留停號召某神急付符命
玉皇敕書仰行萬程
　　　太上開天符(取三光炁吹/筆書符)




右請通天直符使者侍靖玉女飛龍驛吏齎
持文字徑達三天如遇罡風顥炁六丁外魔
下道妖邪妄來遏截者即仰正一功曹流金
火鈴神將攝赴天獄依律治罪準此急急奉
行
　　太歲年月日吉時告行
祖師三天大聖泰玄上相眞君張在天
　　　立獄勘祟
　凡立獄先修寫文奏一一了辦訖然後擇
　一室定方所以茅香湯掃蕩穢氣次用細
　淨潔灰置獄不可用竈中灰各闊七寸内
　獄一座於亷貞下闊一尺二寸新竹九莖
　各長四尺九寸用皁絹片九片各長九寸
　闊一寸二分從竹上量下七寸繫之内獄
　中竹子一莖用紙貼之上書法師位蓋神
　將位從下量上七寸黏之後都用皁絹一
　丈蓋之
　　　斗獄式帖子式
　　　　(白絹闊一寸二分長七寸墨書)
　　　　(太山并州縣城隍▲等處之神)
　　　　(仰同當院神將收擒急人身中)
　　　　(爲禍邪鬼並赴此獄用法師位押)
　凡立獄擇方或正月五九日子方二六十
　月午方三七十一月卯方四八月十二月
　酉方如新病罡柄指月建急病指患人房
　門日閉夜開大凡立獄忌天煞曰解送鬼
　祟亦忌之立獄變神禹歩罡呪曰
天獄靈靈上帝敕行都天法令牒命嚴行捉
縛邪鬼輙敢容情急急如律令
　　　又黙呪曰
公星崔陳曹馬張夏侯
　　　驗鬼蹤路式
　若是㐫惡猛鬼即見本相隂沉之鬼見路
　如雞跡容亡鬼如人足大小者五通之鬼
　如犬足跡山精鬼似人𩀱跡者紫緋神猫
　䑕狐狸跡者山精鬼地龍貢者土神如人
　跡全大者木下鬼騾馬龜蛇跡者泥神神
　壇社廟神像土地之鬼鵝鴨跡帶血傷亡
　鬼如繩索路者自縊鬼如刀斧跡者殺傷
　鬼如患人身命終即於本命星下見𩀱跡
　此是追魂使者報應諸獄不損只此獄見
　可驗訴獄皆損即身勾連未安宜詳之如
　㐫惡鬼神宜緊公文催勾上獄勒令顯現
　候敗具公文送獄府施行
　　　罷獄式
　變神爲驅邪院使(有口傳/心授事)鬼神巳赴天獄
　見本相了依式寫文書牒差神將管押爲
　禍鬼神赴嶽府施行仍封角文字内入好
　香備酒食錢馬賞設神將神兵速於獄中
　領出爲禍鬼神牢固鎻縛枷杻伺候指揮
　解送神吏依位而坐發遣文字關引了其
　獄令抑並送水中而去也
　　　北極驅邪院將帥姓名
大力天丁都元帥大力天丁都使者張李韓
三判官大力天丁勾力士民子三光符使大
將軍大力天丁捉鬼將雀舒宣大力天丁縳
鬼將盧機權大力天丁枷鬼將鄧文行大力
天丁拷鬼將竇楊堯天罡都鬼將趙侯黃頭
大將劉元眞蓬頭大將鍾大有牢頭大將楊
政火輪大將宋無忌九天雲路逺捉將徐守
中金山大將余伍藥义大將陳守淨靈寳五
雷將朱隂淵副將馬勝懸空縛鬼將崔道光
左右急捉將姚端五方追鬼將趙武斬頭瀝
血將劉嚴副將劉志無面目拷鬼將趙子景
驅頭定髮將王福五方統攝將周公浩東方
青炁眞精年直天罡將李文直南方赤炁眞
精月直天罡將劉眞武西方白炁眞精日直
天罡將耿守信北方黒炁眞精時直天罡將
温永清年直使者李文正月直使者管吒唎
日直使者董大仙時直使者韓温信天罡大
力將劉永天童大將陳宥天衝大將丁公文
天魔大力將丁無之中天斗獄斬鬼將莊浩
方斬頭定髮將潘子虚中天斗獄大將丁存
覆曰遊神將鄧化大力蓬頭力士周元堅斬
頭瀝血將章日明縛鬼傳送將李仲信斗中
提頭瀝血張使者江翟趙陳四大將軍馮使
者三元五德大將軍東方追符搜鬼將潘子
虚南方追符捜鬼將張天威西方追符捜鬼
將李其北方追符捜鬼將陳光明掌印天丁
力士勾子民天界直符焦公奴地界直符鄭
元喜水界直等張元伯考召院三十六貟大
將七十二貟將吏三十六貟行法童子直地
土地王文公上清九符將吏
　　　諸訣目
玉清訣(中指中節正中/又名天心訣)上清訣(中指/上節)太清訣
(中指/下節)玉皇訣(中指中/節右)大煞訣(中指中/節左)北帝訣
(中指中/節下級)天丁訣(二指掐大指根/大指掐中指偏)本師訣(寅文/又名)
(土地/▲)斗訣(即斗/印)局邪訣(斗印移大/指掐煞文)眞君訣(斗/印)
(移大指掐四指中/文只天官附體同)劔訣(右手大指掐四/指根直二三指)日辰
訣(▲本日/辰是)開印訣(午文/剔去)使印訣(左子斗印/或本▲訣)入
印訣(中指甲/下剔入)三台訣(巳午/未)日君訣(卯/文)月君訣
(酉/文)天罡訣(辰/文)開天門訣(亥/文)閉地户(巳/文)留人門
(申/文)塞鬼路(寅/文)穿鬼心(寅至辰/掐住)破鬼肚(辰至煞/掐住)
藏魂訣(以三四指曲以人指曲四/指並曲大指▲入如拳)五雷訣(左/大)
(指掐四指根四指五指勾/定二指五指藏伏如拳)金刀訣(左大指掐/四指押直)
(二三/指)都監訣(大指掐乹并壓二指三指却以/四指五指壓大指▲▲揮城隍)
(及都統兵馬/用北妙訣)勘鬼訣(火指掐/午文)變神訣(小指從/四指背)
(入却用大指掐小指甲下從/▲上拂過彈去却化▲此用)六丁訣(以四指/從中後)
(入用二指掐大指根又以大指掐小指根以/小指勾定大指▲中指直又謂天罡若局▲)
(於脇下則/自然伏)紫微訣(小指從四指背入却以中/指壓向掌心大指掐四指)
(第三節化身作比帝指揮一切鬼神及/九天將三十六▲用之又名伏魔印)天關
地軸訣(乹/艮)斗印(小指從四指人▲三四指以/大指屈掐定只直第二指)

上清天心正法卷之六
上清天心正法卷之七四六
　　　禹歩法
坎𩀱艮隻歩交乾震上𩀱行兊亦然坤隻離
單𩀱歩巽三台歸去便朝天
　歩畢結紫微印乾上化身乗白鶴飄飄直
　至天門面朝帝君心事奏達乞賜敕命如
　意又却從天門返歩歸巽於靜室粉壇逐
　日子午時先壇前禹歩却披髮仗劔從乾
　上入壇心以兀子正坐瞑目呪曰
乾元亨利貞日月蔽吾形萬災不能干壽與
天同齡急急如律令
　　　又呪曰
吾是道門行法之主水火刀兵不能及吾疾
病盜賊不能及吾吾與日月同光所向所行
萬事吉昌急急如律令
　却望罡星吞三光符黙云所向所從如符
　所敕急急如律令却從巽上出逐日五更
　朝斗取三光正氣吞入腹中掐訣念呪曰
上告天罡大聖日月尊星願降正氣灌注弟
子某甲五臟六腑之中八萬四千皮毛之内
去除邪氣去除鬼氣去除四百四病使某甲
覷邪邪崩覷鬼鬼滅覷病病愈衆邪戢翼人
歸依鬼歸伏急急如律令
　出印法用中指挑出存五雷使者三十六
　將天丁力士監印使者形儀服飾呪曰
天印靈靈玉皇上帝敕行驅邪法主監印天
丁力士捧行邪道聞之膽碎病者見之安寧
凶惡爲禍者滅慈善爲福者生急急如律令
　入印法用中指勾入呪曰
天丁力士收天印凶惡邪魔化作塵急急如
律令
　　　敕符法
　右手捧符左手大拇指壓倒二三四指大
　指甲掐小指根欄定右手衣袖呪曰
北斗七星天中大神上朝金闕下覆崐崘指
揮綱紀調理乾坤貪狼巨門禄存文曲亷貞
武曲破軍輔星大周天界細入微塵何災不
滅何福不臻元皇正氣來覆吾身髙上玉皇
紫微帝君太玄之精(若佩帶/則曰)安魂定魄守護
身形五臟神君各保安寧急急如律令
　　　遣符法
敕某神諦聽吾言吾奉玉皇敕佐天行化助
國救民治病除邪扶危立正吾若使汝上天
爲吾徑徃天曹使汝入地爲吾徑徃地府使
汝入水爲吾徑徃水府如使汝徃人間即須
徑去捕捉邪魔三界之内應有凶惡鬼神爲
人禍者不問髙下爲吾捉來治病除邪更莫
住滯明承敕命無輙故違禀敕奉行速去速
來吾在壇前卓劔相待急急如律令
　　　收水法
　每月丑日天德月德日遇天雨降收入瓶
　中逐月華蓋上望天罡安却用天徳月德
　日星斗分明時奏之仍獻天罡大聖天德
　月德五帝龍君錢馬存聖衆從天門乗黒
　雲降下化入水筆中用本師訣後上帝訣
　呪曰
天德月德五帝龍君上天節度破軍尊星統
領神將六甲六丁第一威猛最聖最靈敕下
神水救度羣生書符篆籙收斬祅精治病除
祟勦絶其形急急如律令
　　　收筆法
　甲子庚申六丁六甲日繫之共十二管管
　并頭共長七寸一分用紫兎毫三副上應
　三台以甲子夜星月見分明時沐浴著新
　衣行持燒香用表焚奏獻天罡大聖錢馬
　面華蓋下以蠟茶十二盞掐本師訣存六
　丁六甲下降化筆爲十二神將先化土地
　錢次六丁六甲呪曰
天丁力士六甲六丁聰明正直操惡最靈魔
神畏懼邪鬼心傾佐天行化掃蕩祅精助吾
道法救護羣生敕下神筆速降威靈書符殺
鬼滅跡除形上帝敕下急急如律令
　　　收墨法
　輕墨二兩辰砂挑油柳油椿油煙各一分
　以少許清酒煮皁莢膠溲之五月五日午
　時作呪曰
六甲六丁神墨靈靈五老眞氣北方化生玄
元道本誅斬邪精人神清淨鬼祅滅形行符
奏牒奉命敬行急急如律令
　　　神訣
斗訣(二指/甲)
本師訣(二指/根節)
變神訣(先作斗訣狀掐中指中/節兩手俱作念神呪)
日君訣(大指掐二/指上節)
月君訣(四指/上節)
功曹訣(從子/至亥)
　　　天獄法
凡發文字及篆符先變神後三歩丁罡存左
右有捧劔印青衣童子自身乃驅邪院使歩
七星罡令人隨歩挿竹子後用左繩一條逐
星繫之用朱書追鬼符以錢伍百貫於獄門
前燒存追鬼符使若急脚狀便隨火掐追鬼
訣以大拇指押二三指掐四指中節呪曰
天獄靈靈(云云/呪▲)却於呪上掐上帝訣天丁訣
次書云准上帝敕存帛子作墨雲靉靆化北
斗作黒暗獄至卓劔相待掐卓劔訣於房門
上貼天獄二字獄如陽日作以石灰隂日以
地灰天獄八星各闊七寸武曲星下立獄獄
闊一尺二寸用青竹九莖各長四尺九寸星
并獄各以細灰爲之竹子逐位標定乃以竹
爲直獄將吏却以皁帛子九片各長九寸闊
一尺二寸二分以竹子量下七寸以皁帛子
繫定朱書八星名於皁帛子上其所出曉示
文字於天獄竹子下量上七寸下貼之日閉
夜開以防動觸並不用燈燭如治病以罡指
四六五
病人房餘所行雜事即以罡指月建如經兩
宿天獄上未見顯露蹤由却依前出文字催
承帖神將
　　　生天臺式
於生氣方上作用香茶供養以紙榜子云奉

祖師上清大帝敕漫多阿鬼阿佉尼鬼尼佉
魔鬼阿伽邪鬼婆羅尼鬼提婆黎鬼阿毘羅
鬼又書唵吽吽衆神稽首砂以甘松沉香檀
香水拌砂上劃簽云生天臺三字用五果香
燈三度祝白事意伏乞上清大帝敕降指揮
依臣所請施行下闊二尺髙三寸中闊一尺
五寸髙二寸上闊一尺髙一寸上層用鏡一
面安中心中層四角以燈四盞壇前㸃七星
燈以柄指病人壇前五果臺子供養及四方
各用香燈及篆都匠符四道鎭四角背用牌
子一所三指大長六尺挿地面上書云稽首
祖師上清大帝又用竹七尺長手指大挿於
壇後七寸入地又自上量下七寸用皁帛七
寸繫却結界呪水一依常用後卓劔水於天
門上即誦呪曰
天蒼蒼地皇皇傳屍之鬼不得伏藏速離吾
獄急付他方敢有拒命斬付鑊湯吾行正法
邪鬼敢當急急如律令
後備錢馬繒儀雜綵犒設神將兼寫狀詞文
帖解押邪鬼赴嶽收管斷遣仍即時罷天獄
　　　立獄華蓋方(其謂華蓋則師/師相授法也)
正月(子/方)二月(亥/方)逐旬中甲子旬酉甲戍旬未
甲申旬巳甲午旬卯甲辰旬丑甲寅旬亥

上清天心正法卷之七





