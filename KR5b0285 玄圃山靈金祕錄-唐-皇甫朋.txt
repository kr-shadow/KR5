#+TITLE: 玄圃山靈金祕錄-唐-皇甫朋
#+DATE: 2016-06-11 12:27:00
#+SOURCE: github.com/kanripo/KR5b0285 master 43eba4b9                
玄圃山靈秘籙序五一
　至哉是書其來逺矣自下邳先生得之泰
　山嵁岩石宂後傳數子得此書者或輔于
　國或伏于野或超于物表或幻于世俗忽
　秘忽流忽藏忽見或代得或偶爾或神授
　或師傳出沒隠顯得之者天縁也得無不
　行行無不應猶響答聲影遂形發乍罕異
　世不知其由疑非人邪張子房得之於下
　邳先生李廣利得於子房費長房得於壷
　中公王光伯得於楚王廟劉桓公得於光
　伯張公超得於桓公王子晋得於華山樵
　父諸葛孔明得於南陽先生茅山道人得
　於伏虎岩長盧師張晶得於張氏山林自
　遥得於廟神腹此書得者多不傳於人身
　老而書藏事成而跡遁唯張晶得之而遺
　子孫授之而秘眞泄僞移事改質撰詐訛
　眞妄作門戸如十家而布流于世之不聞
　取世之貨世所得者徒謹其執罔無所能
　問有得道符句呪持用驗者亦希矣獨張
　氏一流逓傳得踵獨髙自尚聳動天聞朝
　廷封張氏山爲龍虎山建宫賜號敕命累
　加歷世有天師之稱食䘵不絶聲馳四方
　不亦異乎嗚呼玄圃山天下之祖也有名
　四一曰玄圃二曰積石三曰崑崙四曰西
　山在宇之西出西江河源經天下山嶽之
　骨脉發天下川源之流轉爲乾之變化也
　爲坤之根也實爲風雲之府藏爲水火之
　宫室爲鬼神之宅窟爲精物之聚㑹其勢
　狀也貫于青天截于一方亂巄犀巔峻峯
　巨宂凌雲鎻其上湧泉溢其下綿邈杳㝠
　莫知其盡極中有宛玄洞乃鬼神精物之
　所聚也有神宰曰虚陀帝君有二十四將
　布分分于十二州制天下禍福之響應書
　目所謂靈秘籙乃玄圃山神靈宻奥之
　妙用也靈者洞括虚無緫特要妙之無質
　法之有應即鬼也眇于恍惚應于物象本
　虚本無法于虛無而運於所有異哉且夫
　人身之神亦同矣此天地山川之神也人
　身炁血之神有炁血則有神光無炁血則
　莫其來不見其徃生於有則㓕於有岀於
　無而沒於無日用動靜有眼耳鼻口舌身
　一身有所撓則神運於内神動則氣發氣
　發則形作有激於無而應於有法術之運
　用推之于此則朗然可見矣所以念呪書
　符口嘘心想閉目叩齒手指足歩皆有作
　之形感動於虚無虚無響應而有所孌作
　正與形有所觸而性動於内而形役於外
　合焉者藏書之器也從匚從金者藏物
　之象金者至精之物以此書諭至精之物
　藏於匚函之中而不泄于外故所謂世
　無此字乃異世之神言爾秘籙者言此書
　神傳一所而不行於天下故緫目謂靈
　秘籙也古今之得是書者唯仰其有靈而
　驚其異應則未嘗剖識於斯邪書三卷有
　二十四法上卷八法可以法天地動雷霆
　易乾象祛隂霾壅川流合氷河烈火馭雪
　氣中卷八法可以戰勝陣藏兵卒暴泉源
　射火矢興隂雲化人馬縮地脉歩江河下
　卷八法可以起光華隱形質變物貨附魂
　夢祛惡毒伏蛟螭滅妖精治强祟其旨甚
　簡其應甚疾得之者可以逹一身可以事
　一人可以安世之民上士得之則登仙越
　世中士得之則輔佐國家下士得之則釁
　幻愚俗登仙越世者下邳先生壺中公費
　長房張公超王子晉南陽先生長蘆師張
　晶林自遥之徒也輔佐國家者李廣利王
　光伯劉桓公諸葛孔明之徒也釁幻愚俗
　者茅山道人張晶遺裔之徒也朋昔爲潯
　陽守罷歸長安不趍天朝與故人放飲老
　妻兒孫棄之而弗顧飲不知止醉不知所
　醄然放浪於自得一日嘵坐于渭水泦見
　一人歩自水面而至異而叱喝其人登岸
　謹揖於余前余俛而答之揖罷就地對坐
　熟視之乃林也驚而問之子何術於此耶
　答曰遥善此乆矣今見子有放浪無憂之
　志特爲子來莫疑來日拂旦天輝臺相見
　言訖踏然至水面而去余雖疑是夢是晚
　出渭城外醉卧天輝臺以待來晨是夜夢
　與林大飲同遊積石山中欲反忽覺遂起
　坐臺曙光欲開須臾林負一大瓢而來歡
　迎登臺傾酒恣飲言論古今變化辴然大
　笑岀書一卷示余囑余曰將來天下亂離
　恐子遭世凌毀佩我此書持此術用放蕩
　僻野勿滯于此拜受之語罷大飲馭雲氣
　凌空而去予後一年辭家離長安招馭雲
　一術游天下名山三載後至此山誓石岩
　見林大飲圜廬就止于此余寄此山已十
　載朝夕見訪者皆昔曽聞名之士日與飛
　來翁及沖融子術作耕釣日計不足歳計
　有餘悠悠任其天運爾思我徃昔所作今
　如隔世矣嗟夫人生寰中疾如過矢弗受
　人間之勞去其寵辱脫其羅網絶世交遊
　悟其眞趣此大丈夫者髙蹈獨善越于世
　表得天地之至樂也吁世有超道登仙之
　學有黄帝老氏之書唯傳其至理而蔽其
　術用戰爭之書有吕氏六韜唯行其知實
　而秘其虛幻巫覡之法有賁融指宛黄之
　炁失其要妙而撰其圈圖後世之學者得
　其粗不得其精得其輻不得其輳訛
　舛不復其眞致使希夷之道執而不運響
　應之法作之不靈失其玄虚而持其實有
　則用世之術有矩有規致當危難之時禍
　無所逃身不能脫悲夫今世之學道者唯
　違其性理不善其術用運武之至者唯善
　其籌䇿不善其變化所以守身而盡而臨
　事有失嗚呼徒學爾曷若見黃老之書而
　善其術用得六韜之要而通于虛幻然後
　可以有法無而無導而有靜勝動而柔敵
　剛圓通於變化之場岀入于有無之域可
　以了一身可以完一國斯爲大全矣子年
　九襄筋骨雖徤存亡未量恐將來此書遺
　於巖壑得之者不知其來故考其前紀就
　而序之庶我後得之者見其所由爾周通
　元年七月十五日上商山隱人皇甫朋序






目録
　上卷八法
　　發籟震沛缶星決雲壅水
　　凝河滅火馭雲
　中卷八法
　　震陣伏甲岀泉火箭結華隂
　　草木化人坐馳水行
　下卷八法
　　起光隠質變物附夢袪毒
　　禁蜃斬妖符金剛札










玄圃山靈秘籙卷上
　　　主法
梵僊大道通玄至妙感眞虛陀大帝君
穿紅絹法服緑絹裳雲芝冠碧圭朱履身
　肥而長面貌赤而間玉色間白鬚略鬢鬍
　　　直壇將吏
彤應通清虛正應元帥
　穿青袍皂罩𥘎𥘎上五色彩畫黄抹額紅
　靴面黑微瘦手執金槌朶
直壇大將夏元帥諱國則
　穿紅袍金甲在内黄巾金帶緑裙皂靴面
　大而白色有鬚略鬍手執鐡棒
　　　二十四将(本無姓名以二十/四炁結成而有之)
周(師明)歸(興郷)關(元白)楊(德裕)
劉(成)于(特)彤(應通)于(天眞)
蒯(道明)張(潜眞)丘(與聖)郎(宿)
班(公望)周(應姬)彭(眞祐)馬(午)
羊(超)房(興興)髙(興)盧(興道)
查(國明)星(子竒)陶(眞點)杭(應桃)
　　　年直金





　　　聚形(書時面西北念呪/羅侖尼由三徧)




　　　月直木




　　　聚形(書符時面東方念呪/詵羅詵羅子三徧)




　　　日直水






　　　聚形(書符時面北方念呪/鬱單于羅度路三徧)




　　　時直火




　　　聚形(書符時面南方念呪/圖龍圖龍赫易五徧)




　　　胎直(土)






　　　聚形(書符時背北面南書伏念/呪宛玄虚陀元赤幸七徧)




　書畢鋪籙在地覆面在籙伏地一刻捲籙

　隨身起
書此籙時擇金年木月水日火時俱要值吉
祥星宿築壇書籙時前三日制表一通奏帝
君具狀請二十四將次第具位書隱語黄紙
湧泉磨生硃書是日於空地一所嚴淨㴆洒
黄土築壇三級設淨器二十四口壇中心安
一爵焚香恭請
玄圃山宛玄洞梵仙大道通玄至妙感眞虚
陀大帝君次召請二十四將畢再拜酌酒良
久有暴風起秉去酒器正心存想披髮仗劔
瞑目作勢登壇書籙鋪黃絹一方濶三尺六
寸取四方湧泉磨硃砂面四方念呪語書籙
先書二十四將符繞四方書每方六将自西
方宛字將起回環次第一一書畢方可書中
間自金字起至土字止撲面在籙伏地一刻
捲籙起身念呪九徧宛玄鬱于侖九岡焚延
匀利禪羽云黄下壇(應在壇法物器具並皆)
　(预備待時作用)
　二十四將符
　　　第一(主秋屬兖州)



　　　聚形(呪曰宛羅由蜦)




　　　第二(處暑屬兖州)






　　　聚形(呪曰巨完阜炎)




　　　第三(白露屬豫州)




　　　聚形(呪曰句它龍尼)




　　　第四(秋分屬豫州)






　　　聚形(呪曰蜿蜒巨离)




　　　第五(寒露屬幽州)




　　　聚形(呪曰震陀云子)




　　　第六(霜降屬幽州)






　　　聚形(呪曰神羅火丘)




　　　第七(立冬屬揚州)




　　　聚形(呪曰演龍鬰聿)




　　　第八(小雪屬楊州)






　　　聚形(呪曰聿侖允川)




　　　第九(大雪屬青州)




　　　聚形(呪曰户原巨光)




　　　第十(冬至屬青州)






　　　聚形(呪曰宇氣赫晶)




　　　第十一(小寒屬并州)




　　　聚形(呪曰火羽女岡)




　　　第十二(大寒屬并州)






　　　聚形(呪曰師龍鬱單)




　　　第十三(立春屬徐州)




　　　聚形(呪曰炫律勾靈)




　　　第十四(雨水屬徐州)






　　　聚形(呪曰原蜦震山)




　　　第十五(驚蟄屬冀州)




　　　聚形(呪曰氣煴天回)




　　　第十六(大署屬冀州)





　　　聚形(呪曰陽于巨炎)




　　　第十七(春分屬梁州)



　　　聚形(呪曰昆幽申羯)




　　　第十八(清明屬梁州)





　　　聚形(呪曰巂女崙)




　　　第十九(榖兩屬雍州)



　　　聚形(呪曰兜廬旋雲)




　　　第二十(立夏屬雍州)





　　　聚形(呪曰阿互車陀)




　　　第二十一(小滿屬營州)



　　　聚形(呪曰岳于充詵)




　　　第二十二(芒種屬營州)





　　　聚形(呪曰育烈夆易)




　　　第二十三(夏至)



　　　聚形(呪曰洪爲巨丁)




　　　第二十四(小暑屬)





　　　聚形(呪曰乇虛于侖)




　　　符使符一道
直符使者蕭(德戴黄巾穿天符服黑靴面黑)
　(大眼有鬚執骨朶)


　　　聚形



凡書符設位焚鬱金香酒一樽五果畫火龍
馬一騎請
九地烈風旋馳使者再拜酌酒焚馬着皂服
披髮跣足讀表宣䟽畢焚畫龍車鳯車麒麟
車獅子犀車各一乗火龍馬二十四騎運符
使符就壇所念呪焚之別無貢獻物念呪三
徧呪曰炫烈域盧熒于宛玄
然後焚化畢收去壇位酒果就壇閉目存想
黙坐一時須臾風聲驟響離壇第三日依法
書符録畢捲作一小軸紅袱褁於淨室置壇
安籙壇上每日清晨焚鬱金香作法坤文坤
炁念呪十五徧呪曰崑崙宛玄巨梵盧宇鬱
宇靈炫陀摩路次叩齒七
如此淨身齋戒三十六日夜夢金光滿室法
靈驗也行之即應酒果車馬祭設乃依張晶
所製齋戒行持
　　　食物所忌
禽忌梟鴈鳧鳶獸忌熊犬狐兎水忌𪓣
鼉鯉獭地忌葱韭已上所忌食則觸犯
　　　七戒
勿起私滛勿私人物無故殺害妄發
語言貴己賤人欲取無厭恃法欺世
　(此七戒者謹持三十六日莫近婦人莫招)
　(觸物莫談穢語)
　　　鑄劍法
梁州鐵九斤取赤土作鑪黄土作韜範猛火
鎔鐵作汁面南方上佐天關念二十四將眞
言書符二十四道朱砂酒團作一丸開鑪投
鐵汁内舉鑪鑄範良乆削去泥範一大缶盛
湧泉以劍投缶中水響作雷聲其云鳴吟爲
妙劍長三尺二寸把長八寸連把鑄湧泉取
所居西方者
　　　刋印用雷破木
木内藏蛇𧏍精此物有靈通性害龍雷霆爲
滅其精物故碎其木其木至靈上元法印只
用雷破栢木
　上卷八法
　　　第一發籟(可以驅酷熱𨍭烈/火快舳艫壯兵勢)
籟者天地之虚炁名曰風擊之有勢視之無
質忽動忽止隨炁變作有飄風有烈風有温
風有涼風起于八方變于一動發籟之法跣
足披髮仗劍左手掐印西方所叩齒行持暝
目作勢暴風即時驟起作西則西起一時方
止叩齒九通念呪八徧舉劔頭指方所揮符
一道印指一指暝目作勢發笑一聲暴風隨
願即至念呪八徧呪曰爨于烈于燠陀詵宇
　　　掐天罡印


　　　散形


　　　聚形




　　　第二震霈(可以濟亢旱止/烈火解戰爭)
震者動也岀雷霆也蒸鬱隂陽騰起蜦勢八
風五炁翕然而作震于穹霳而雨霈然矣震
法以劍掘地三尺深淵發猛火焼通紅對火
穴披髮伏劎念呪十五徧呪曰炫鬱陶鬱辰

聿磨
　　　散形各五雷朱書符



　　　聚形



　　　散形




　　　聚形






　　　散形




　　　聚形



　　　散形




　　　聚形






　　　散形




　　　聚形



　已上五符書投酒中傾火穴傾符酒呪曰
　奔盧奔盧陀禹念三徧
　　　第三𦈢星(可以昧彼顯蔽/己迹遺日光)
星者天之象也地之紀也始于太極運於無
盡有聖人星有臣宰星有将軍星有福星有
敗星而紀于玄天而主乎人物聖人之星朗
而明宰臣之星光而大將軍之星紅而耀福
吉之星湛而白貧賤之星昧而細隨人之才
所應人之出没善觀者必知聖人之吉凶宰
臣之顯晦將軍之遷止福凶之盛衰欲昧之
觀祥以法覆之其法用新𦈢朱書符貼正底
着緋服披髮伏劎佐天關念呪一徧吸炁一
口吹𦈢中九徧發勢倒覆于地其星䝉昧矣
欲朗星遁跡但勿書圜口星瑩然自明念呪
九徧炁亦九口呪曰宛玄巨晶摩盧摩盧
　　　散形




　　　聚形




　　　第四决雲(可以免水害岀/程旅得天時)
雲者天地隂陽之炁藏于山川而騰于穹窿
忽衆忽散質無所定雲騰則雨滃鬱不散則
雨久雨久則百川溢注濟潤之功反爲害矣
決法念呪七徧以劔就地畫符一道畫畢發
憤揮劔烈破地符回勢仰天一揮喝一聲疾
即時景風怒起雲霾離散凡久雨蠻雲不散
只作此法念呪七徧呪曰于離巨䭾
　　　散形





　　　聚形




　　　已上以劔自華蓋至五雷喝一聲疾
　　　第五壅水(可以脫滞/塗度群伍)
太極始判清炁爲天濁炁爲地混融之炁化
爲水曰三才三才旣備萬物生焉水爲體也
運乎上下雲是其神月是其精出於山而會
於海泄于尾閭聚于隂宫四時有作止朝暮
有升降渾湛應于春秋潮汐律其晦朔泉源
溢于西南江河絡于天下有水神有蜦物凡
將兆數之衆千乗之舟欲渡疾流有法可壅
其法就舟中披髮伏劔酒一樽面東方念呪
二十四徧吸炁二十四口吹酒中畢吸酒一
口復吐出樽中髙呼一聲禹陀泫傾酒水中
水面響如風雨水壅矣波濤泛湧江流逆轉
速渡舟楫世謂之借潮念呪二十徧呪曰沇
羅沇羅陶湧盧
　　　第六凝河(可以解苦炎渡/人馬脱大厄)
凝者水之結實也陽滅而隂盛天地之間八
風五炁凜然變作水固凝也其炁曰隂風藏
于地宫天陽衰微則其風自出岀則水凝氷
也天時之凝凝於五隂六隂一陽之至寒之
時春夏秋欲凝但以發嚴隂風𠟭凝合於時
刻凝法斬箇羊取其血一𦈢書符一道投血
中掘地三尺念呪九徧傾血地中復以上蓋
之仗劔指水念溟泠冽丁疾水面寒風驟起
須臾凝結矣念呪九徧呪曰冽凝都路于巽
　　　散形(朱書符)




　　　聚形




　　　第七滅火(可以救/火難)
火者天地之陽炁所變化也一精于大陽藏
性於草木色赤盛于南方在上天爲陽在地
爲和物相鎻擊則出岀則灰其物世以草木
種種爲炊食養生之利一有發作則灰飛室
廬煽熛山林反爲世害滅法凡烈火大發方
所不以逺近但望方所呪九徧酒一口噀之
則火處雨崩空驟下火滅息矣念呪九徧呪
曰娑雩娑雩竭陀娑雩
　　　苐八馭雲(可以激雲度髙遠脱/困圍忘人世登上仙)
雲炁乃虛飄不實之物飛于青空有會有散
善潜善廣有霈雲之逆鬰風之奔豈無情邪
有法可馭馭法左手掐騰龍印念呪三十六
遍仰空作想足下如有人扶便舉歩歩空步
不着地雲附足下莫俯視須臾間過萬仞之
險度百里之野足着地時是欲到之處先用
持服丹三十六丸其丹用玫瑰四銖龍起芝
七根同𦈢中烈火煆三日取岀細研末湧泉
元之如大復煆三日分作四服湧泉一杯
清晨面西方服四日此術則應念呪三十六
徧呪曰雲羅摩爲摩羽于玄
　　　騰龍印(呪數畢身/登到所)




此芝生天下山原有龍石巖上春有華其葉
青厚有白毛日明則奉捲隂雨則青茂發勢
後盛盛春採之欲持此術先服丹三十六丸
其丹用玫魂
玄圃山靈秘籙卷上
玄圃山靈秘籙卷中(下同/卷五二)
　　　第一震陣(可以挫伐强/盛不戰自勝)
凡止兵貴在得所所壯則兵勢强勢強則敵
勝臨軍之日駐陣自得其所形勢強壯更測
彼陣來止之地形勢可齊先以法震震法書
符三十六道遣卒三十六人各持符一道着
皂衣彼髮仗劎以朱塗面乗馬各背皷一面
夜離本陣忽奔彼處下馬以劎掘地三尺深
各埋其符復以土平之面彼方嚇殺三聲撃
皷一陣如此嚇三下罷號動三聲再鳴皷如
此三作畢背皷仗劒奔騎急回本陣此後兩
軍臨合彼陣來止此地夜見火光亂起雷聲
震耳眼見神物人馬號𡀱兵卒自相殘殺一
夜連旦陣旅大敗矣用朱書符三十六道每
一道念呪三徧吹炁一口于符上呪曰炫㷍
炫雷摩玄
　　　散形



　　　聚形




　　　第二伏甲(可以蔽盛作/永圖彼籌盡)
兵革之器用之不可見其實貴在變形遁跡
忽聚忽散其質若雲其齊若變化大小縱
横勝敗迎者必失追者莫及此妙乃善用兵
之道也凡將以兆數之甲露萬許之實有法
可伏伏法書符貼甲兵之胄呪酒潑馬有百
萬之兵藏于十所十萬之兵藏于十所以十
爲分伏于四散山谷阜野人馬無聲陣雲不
起杳然不見臨敵之時嗚皷召之一時雲集
掃敵如塵土念呪二十五徧呪曰詵唬縛俱
盧吹炁二十五口入酒中潑馬口
　　　散形(将用朱書)


　　　聚形




　　　第三出泉(可以爲渴/塗大利)
泉者地之脉絡通運乎土路有通塞源有淺
深南溢乎坎竅北凝于厚土春動秋靜開土
必通有温泉有冽泉有湧泉凡軍于厚土之
方無川源之所但以於軍中仰天作念吸炁
九口念呪九徧念畢發力吹劔鋒以剌地喝
一聲疾憤勢掣劔湧泉迸出念呪九徧呪曰
㳂于溢䜭利
　　　第四火箭(可以無毀/有弱残強)
凡戰爭兵少糧薄勢不可欺於彼彼城郭豐
壯粮草厚積人馬勇徤與戰必敗不可與戰
先以此法荒殘其盛次與之戰取勝於反掌
箭法酒一盆磨朱一合以筆染書就酒面書
符三十六道念呪三十六徧吹炁三十六口
於酒中畢烈火一爐箭五隻以箭頭火中焼
赤酒内剌淬三十六次是夜獨騎傍彼陣忽
射五箭急回其箭着處火光逆起烈焰亂飛
觸着草木煽熛大作斷勢亦焚竭壑不救强
盛之陣即衰矣念呪三十六徧呪曰爨延于
烈赫易
　　　散形




　　　衆形



　　　第五結華隂(可以免困乏/焦祐之患)
凡盛暑岀師炎盛酷烈士卒有渴絶焦死之
患戰敵必敗此用兵不得天時之大失也欲
免此患有法興雲炁結華隂則暑炁必涼廣
塲火野庻可屯止隂法用小鐵壷一隻符五
道以酒充實藏壷中欲結隂時以壷火炙熱
呪水滴壺内十五徧温炁奔出五雲應起須
臾結華隂百里雲炁暑清涼風至念呪十五
徧呪曰龍鬰盧摩玄
　　　散形呪(水十五滴)





　　　聚形



　　　散形




　　　聚形





　　　散形




　　　聚形



　　　散形




　　　聚形





　　　散形




　　　聚形




　　　第六草木化人(可以無化有小/去大代負役)
可使三千六百卒蕩掃百萬衆以虛無之法
役其鬼神有情之物震其無情則群毒競出
百恠俱現兵卒雖多莫能敵也化法臨軍之
日彼髮仗劔書二十四將符隱語畢念呪吹
炁五方念呪三徧三千六百卒各乘騎披髮
朱塗面佩劔懸皷一色裝勢臨陣出勇突軍
一貟與彼相闘於中軍燒符大發嚇聲齊撃
金皷隨後奔追毒蟲猛獸奔逐彼陣四野草
木皆爲人馬一時驟追彼陣唯聞疾雷震鳴
耳火光明亂見數丈之長人如山之車騎捲
後而及亂竄奔走塡江塞壑軍旅大敗勢張
捲止將兵急回發此一陣挫彼九分念呪三
徧呪曰宛玄化巨娑由利念五方呪三徧吹
一方
刻木爲人馬代其負載祛役之如活可使傳
運重糧祛其隊伍令兵卒管押前以赤旗引
後以金槌押如負物不行隊伍不齊以槌擊
其腦則走歩如飛其法段削四肢中通竅以
繩貫穿節腠間書符呪酒潑面書二十四将
符五方念呪每方三徧吹炁一口
　　　散形(刻木爲人馬績/節符剌血書)




　　　聚形



　呪酒呪宛于寅于聿摩九徧吹酒中炁九
　口赤旗符來書引水人行
　　　散形



　　　聚形





　　　第七坐馳(可以起身跡脫/羅網也爲福地)
凡在危急欲逺脫身用此法念二十四將隱
語歩五方罡閉目存想不可開目風雨之聲
止方可開目已到彼處可夜移千里
　　　歩罡
　　　東


　　　西
北向東左前復歸中左前東過南右前南過
西右前歩時念二十四将隱語始自中起復
目中止面自端坐
　　第八水行(可以免水害防/海島路無阻滯)
凡欲獨身淡水不淪河海遠近但書符歩之
以所書符貼兩足底左乎掐飛質印念呪九
徧舉歩涉水如履平地足到處波濤不作念
呪九徧呪曰聿磨聿磨虚于
　　　飛質印


　　　散形




　　　聚形



















玄圃山靈秘籙卷下
　　　第一起光(可以幻疑彼/知化伏士卒)
光者至精之物烜耀也其本日精實其至精
而陽精假合物固矣光太陽之光晶而至陽
其光岀則衆光伏沒則衆光耀有晶光有火
光有神光神光者虚光也烜耀而無實虛幻
之光人亦可以興起法書符一道貼泥丸閉
目端坐軍中夜光沖天人不知其皆伏其異
　　　散形



　　　聚形




　　　第二隱質(可以免冤/害脫大危)

質者本也實也滯則被事所網質起則物不
可害凡在危急之中害欲及身有法可隱隱
法念呪三徧吹炁一口左手心中掐巨韜印
即隱質眇然不見此見彼彼不見此矣念呪
三徧呪曰宛羅互
　　　巨韜印


　　　第三變物(可以變/化萬物)
變者物之互化也質者異常也一精所易而
萬有珠形故有化無而無化有升化沉而沉
化升炁化于中而質變乎外矣有天變有物
變有神變天變者風雲作動山川互易物變
者鯤化鵬雉化蜃罔象化石微細之物化者
未數在水者升飛于風在風者伏入于水一
炁所移一象所變神變者隱顯虚幻變化無
拘也可以化形爲飛鳥質爲雲炁法虛炁爲
火光變土石爲寳貝化寳貝爲土石忽有忽
無變之有法變法右手掐玄印掩膏盲存想
念呪三徧喝一聲疾物形應變念呪三徧呪
曰阿那玄聿
　　　玄印


　　　第四附夢(可以通阻之/信訴難達之事)
夢者事警神魂而見於心境心意緒樂則夢
歡暢意緒憂則夢驚險一有所撓則事境見
矣欲達重禁之言通千里之事有法可附附
法時書符一道始膏盲作想彼處閉目仰卧
存彼處則夢到彼見彼所人如自身到彼所
人夢亦見矣相與語論事無不通
　　　散形


　　　聚形



　　　第五驅毒(可以免一/切毒害)
毒者山川之蟲獸也蚖蛇蝮蝎虎狼熊羆之
類皆害人之物若將兵屯於無人之境荒僻
之野必有毒物有物可祛祛法用黃旙一首
書五丁符竪于中軍則百獸定走毒蟲消滅
一切毒惡逺離千里
　　　散形(五丁符)




　　　聚形



　　　散形




　　　聚形






　　　散形




　　　聚形




　　　散形




　　　聚形





　　　散形



　　　聚形

　　　第六禁蜃(可以禁/治蜃物)
禁蜃者蜃乃水中之浊物也地炁肅則伏地
炁融則出有風狂水湧其性暴作則潰城陷
堤爲世大害禁法鏄鐵版一片方一尺厚二
寸用豹血磨朱書符其上泛舟持此符念呪
放於潜蜃潭淵中其鐵未消蜃不敢岀欲識
潜蜃之淵水深無魚處是也念呪抛符呪曰
宛玄聿磨巨由縳
　上元法只書伏蛇符
　　　散形(念四/帝呪)




　　　聚形




　　　第七斬妖恠(可以除邪/魔正生靈)
妖恠者山川之精物也虒虎貍猩白蛇赤龜
蜈蚣山雉之類潜伏年乆受天地山川靈炁
善變化形質跡逞妖通狀幻美貌迷惑世人
或變窟穴爲華屋或化形質爲美玉幻土石
爲美姝被迷之者不知有人間之事意謂登
仙矣忽興驚恠則野聲吟夜暴風起物盗人
間器皿攝人間寳貨不與除滅則妖恠日盛
與人交雜爲人間大害斬法紅絹一方二尺
四寸羊血書符以竿掛起執之面四方念呪
三十六徧捲作一軸於地大喝一聲以劔爲
之二段應方所有諸恠悉㫁其首念呪三十
六徧呪曰宛那云于㡭利摩
　　　散形






　　　聚形




　　　第八金剛札(可以縛強祟/斷除鬼釁)
金剛者斷滅妖魔之梵神也凡有强祟興福
不能但能興禍無法告治但此法治之不復
再作其祟者山川之間妖精鬼神釁作人世
則萬端恠異驚懼人民或附於猛獸入市或
附于人身其人狂作大食斗碩不止不食則
旬日不飯忽發突力拔百年之木舉數鈞之
物猖狂不止則其人死矣婦人被惑則嘻嘻
嗤笑形恥歌號無時其祟大作則吟震荒野
夜號市聚不與法治大害於世治法用三十
六兩麻染赤弦索一條其祟作時念呪八徧
揮索於空索去則着祟物在入身則人身縛
在獸身則獸身縛在草木則草木縛愈爭愈
縛乆愈緊其祟哀告不已則責問情由伏罪
罰誓則以法放之不敢復作念呪八徧呪曰
聿亦云變巨由縛如要解念呪三徧呪曰初
于初于娑利
　法中呪是梵巨神言符是神之炁无形體
　指印是神之命想妙用印是法用緫持受
　法人不可非時輕行
　　　散形




應書符通神畫當以指法此是帝君玄名
　上象玄天下鎮死
　　　聚形



別集
　　　第一無礙法
但就壁上或几席或地上像彼處畫爲一圖
雙户右手掐印念呪五徧以印指其門即登
之欲回但以左手掐此印閉目叩齒五通而
回念呪五徧呪曰玄羅回聿娑利



　　　苐二行神法
書符一樣二道繫兩膝下念呪八徧舉歩快
似風雲欲止即解印印同前念呪八徧呪曰
于侖蘇盧摩由利
　　　散形






　　　聚形




　　　娑縳印


　　　第三(缺)第四(缺)第五(缺)
　　　第六盆取魚
甆盆一念呪九徧隨畫魚一頭丸之縳於線
頭放于盆中呼一聲予龍由挈之即有十挈
十有念呪九徧呪曰娑縳侖羯侖子
　　　第七煑水石
酒磨朱砂一合湧泉一𦈢以筆染朱砂念二
十四將隱語書二十四符就水面書之烈火
一鑪取向太陽巖石一塊火内煆令通赤剌
𦈢内二十四徧如此了以淨紙包之凡水中
有害人物無術可治以此石用索縳投於害
物處潭洞中熱如沸湯應是害人之物一時
焦爛
　　　第八缺
　　　第九佯死
凡人之死者是元炁盡也炁盡則四肢百脉
俱冷凡在想炁至偃月腎炁歸藏其中則百
脉四肢一時俱冷皮膚如土色九竅都閉惟
通耳竅事脫緩以手掩膏盲則復活念閉息
呪呪曰滅羅亡玄訶奄
　　　第十飛空住法
念呪九徧吹炁一口以物撒之即住如欲遠
念逍遥呪三徧一撒千里念住空呪九徧呪
曰虚盧虛羅止易念逍遥呪三徧呪曰摩于
矢聿
　　　第十一紙鶴飛
念羽化呪七徧吹炁三口以紙鶴散之翔空
而飛羽化呪曰唵勑羽翔飛化神天朱湖使
者凖勑速攝來吾道前不得違令如違凖太
上律令勑念呪七徧呪曰娑唎𠿞嘍嗶唎叱
梵呪念呪七徧呪曰薩摩訶
　　　第十二鐵眞身法丹
蛇含石一塊酒一缶石液泉磨朱一合書二
十四符念二十四將隱語毎一道染筆一次
書罷烈火煆蛇含石令紅酒内淬不拘徧數
酒盡爲度碾石爲末用石液泉滴爲元每八
元清晨用湧泉一盃念二十四將隱語面北
方服之若臨危時念呪三徧吸炁一口其身
自堅符書酒中臨時念呪三徧呪曰摩聿巨
完巨利易
　　　第十三入壷
書幻化符一道投其中念呪五徧發身勢一
跳入壷中念呪五徧呪曰玄于玄于由利
　　　幻化符








　　　　印式(上中下三印/任意持用)



　　印三顆濶二寸四分厚一寸二分雷破槐
　　木栢木尤妙
　　　　玄璽



　　　　印五顆(風官叩炁官印水官印/火官印雷官印)





　已上五印毎顆濶二寸厚一寸並用雷破
　槐木
凡作法先以湧泉磨朱砂黄紙印所主法官
印金錢一束連印刻作用法所焚之如行卒
法免用紙叩齒五通
　　　召二十四將總符



　用此符召一人若事緊可召二人
　　　築壇式
淨室中以黄土築壇三級下濶七尺中濶五
尺上濶三尺三級總髙三赤以尺土像形制
捻山隴勢狀應洞府空室處所用湧泉磨朱
砂依圖各書其號中
宛玄洞帝君圜濶二寸四分深三寸六分以
元命籙符號竪立其中依法加持後書宛黄
由蜦大將符一道貼列將都室不許人入二
十四將分布十二州
　　　呪語正音
(欽)單(禪)炫(院)嶲(隼)爂(標)沇(運)𧮲(惠)易(亦)
匕(化)㡭(絕)奕(既)(原)昜(陽)
　　　玄圃山圖










玄圃山靈秘籙卷下






