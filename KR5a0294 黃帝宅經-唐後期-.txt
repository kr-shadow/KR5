#+TITLE: 黃帝宅經-唐後期-
#+DATE: 2018-05-12 10:21:40
#+SOURCE: github.com/kanripo/KR5a0294 master 6080b881                
黄帝宅經卷上薑一
夫宅者乃是陰陽之樞紐人倫之軌模非夫
博物明賢無能悟斯道也就此五種其最要
者唯有宅法而眞祕術凡人所居無不在宅
雖只大小不等陰陽有殊縱然客居一室之
中亦有善惡大者大說小者小論犯者有灾
鎭而禍止猶樂病之效也
故宅者人之本人以宅爲家居若安即家代
昌吉若不安即門族衰微墳墓川岡並同兹
說上之軍國次及州郡縣邑下之村坊署栅
乃至山居但人所處皆其例焉目見耳聞古
制非一
黄帝二宅經地典宅經三元宅經文王宅經
孔子宅經宅錦宅撓宅統宅鏡天老宅經劉
根宅經玄女宅經司馬天師宅經淮南子宅
經王微宅經司最宅經劉晋平宅經張子亳
宅經八卦宅經五兆宅經玄悟宅經六十四
卦宅經右盤龍宅經李淳風宅經五姓宅經
吕才宅經飛陰亂伏宅經子夏金門宅經刁
曇宅經
已上諸經其皆大同小異亦皆自言祕妙互
推短長若不遍求即用之不足近來學者多
攻五姓八宅黄道白方例皆違犯大經未免
灾咎所以人犯修動致令造者不居却毁陰
陽而無據效豈不痛哉况先賢垂籍誡勗昭
彰人自㝠蒙日用而不識其象者日月乾坤
寒暑雄雌晝夜陰陽等所以包羅萬象舉一
千從運變無形而能化物大矣哉陰陽之理
也經之陰者生化物情之母也陽者生化物
情之父也作天地之祖爲孕育之尊順之則
亨逆之則否何異公忠受爵違命變殃者乎
今採諸祕驗分爲二十四路八卦九宫配女
男之位宅陰陽之界考尋休咎並無出前二
宅此實養生靈之聖法也
二十四路者隨宅大小中院分四面作二十
四路十干十二支乾艮坤巽共爲二十四路
是也
乾將三男震坎艮悉屬於陽位(即從西北乾/位之震爲陽)
(明/矣)坤將三女巽離兊悉屬陰之位(即從東南/巽角順之)
(戌爲陰/明矣)是以陽不獨王以陰爲得(陽宅爲宜/修陰方)
陰不獨王以陽爲得(如上/說)亦如冬以温暖爲
德夏以凉冷爲德男以女爲德女以男爲德
之義易訣云陰得陽如暑得凉五姓咸和百
事俱昌所以德位高壯藹密即吉重陰重陽
則凶陽宅更招東方北方陰宅更招西方南
方爲重也(是東面爲辰南西面爲戌北/之位斜分一條爲陰陽之界)凡之
陽宅即有陽氣抱陰陰宅即有陰氣抱陽陰
陽之宅者即龍也陽宅龍頭在亥尾在巳陰
宅龍頭在巳尾在亥(其狀在龍者陰龍青陽/龍赤各有命坐切忌犯)
也凡從巽向乾從午向子從坤向艮從酉向
卯從戌向辰移(已上移轉及上官所住/不計遠近悉入陽也)從乾
向巽從子向午從艮向坤從卯向酉從辰向
戌移(已上移轉及上/官悉名入陰)故福德之方勤依天道
天德月德生氣到其位即修令清潔闊厚即
一家獲安榮華富貴(天之福德者宅之財命/也財命旣壯何愁不榮)
(故須/勤修)再入陰入陽是名無氣三度重入陰陽
謂之無魂四入謂之無魄魂魄旣無即家破
逃散子孫絶後也(經云連犯不止滅/門絶嗣此之謂也)若一陰
陽往來即合天道自然吉昌之象也設要重
往即須逐道住四十五日七十五日往之無
咎仍宜生氣福德之方始吉更犯五鬼絶命
刑禍者尤不利訣云行不得度不如復故斯
之謂也又云其宅乃窮急翻故宫宜拆刑禍
方舍却益福德方也又云翻宅平墻可爲銷
殃(宅之行年不利或口舌疾病等即宜翻刑/禍添益福德改移墻壁即灾消致其大吉)
(昌/也)夫辨宅者皆取移來方位不以街北街東
爲陽(不妨是陽之位作/陰宅居之即吉)街南街西爲陰(不妨/作陽)
(宅居/之吉)凡移來不勒遠近一里百里千里十步
與百步同又此二宅修造唯看天道天德月
德生氣到即修之不避將軍太歲豹尾黄幡
黑方及音姓宜忌順陰陽二氣爲正此諸神
殺及五姓六十甲子皆從二氣而生列在方
隅直一年公事故不爲災(凡諸刑殺在刑禍/方者設天德月德)
(到亦須避之若神殺在宅福德方即待天德/月德生氣到其位便須修之用功多即善故)
(不避也若不明陰陽之氣到其位便須修之/用功多即善故不避也若不明氣中小數故)
(不能制/其大綱)又云刑禍之方缺復荒福德之方連
接長吉也(又云刑禍方墻舍位宜狹薄誡之/高壯也福德方及墻舍人家宜連)
(接壯/實也)又云刑禍之方縮復縮猶恐灾殃枉相
逐福德之方拓復拓子子孫孫受榮樂(刑禍/之方)
(戒侵拓也不得太縮縮即氣不足不足則損/財禄福德之方宜戒侵拓也亦不得太過太)
(過即戒福會至微不消厚福所臨也凡事/足太過所侵拓之數過於本宅名曰太過)又
云宅有五虚令人貧耗五實令人富貴宅大
人少一虚宅門大内小二虚墻院不完三虚
井竈不處四虚宅地多屋少庭院廣五虚宅
小人多一實宅大門小二實墻院完全三實
宅小六畜多四實宅水溝東南流五實又云
宅乃漸昌勿棄宫堂不衰莫移故爲受殃舍
居就廣未必有歡計只半造必得壽考(宅不/宜廣)
又云其田雖良薅鋤乃芳其宅雖善修移乃
昌宅統之宅墓以象榮華之源得利者所作
遂心失利者妄生反心墓凶宅吉子孫官禄
墓吉宅凶子孫衣食不足墓宅俱吉子孫榮
華墓宅俱凶子孫移鄉絶種先靈譴責地禍
常併七世亡魂悲憂受苦子孫不立零落他
鄉流轉如蓬客死河岸青烏子云其宅得墓
二神漸護子孫禄位乃固得地得墓龍驤虎
步物業滋川財集倉庫子孫忠孝天神祐助
子夏云墓有四竒商角二姓丙壬乙辛宫羽
徴三姓甲庚丁癸得地得宫刺史王公朱衣
紫綬世貴名雄得地失宫有始無終先人受
苦子孫當凶失地得宫子孫不窮雖無基業
衣食過充失地失宫絶嗣無蹤行求衣食客
死蒿蓬子夏云人因宅而立宅因人得存人
宅相扶感通天地故不可獨信命也
　　　凡修宅次第法
先修刑禍後修福德即吉先修福德後修刑
禍即凶陰宅從巳起功順轉陽宅從亥起功
順轉刑禍方用一百工福德方用二百工壓
之即吉陽宅多修於外陰宅多修於内或者
取子午分陰陽之界悞將甚也此是二氣潜
通運迴之數不同八卦九宫分形列象配男
女之位也(冬至巳聖至亥是陰陽起盛之極/處不同聖人於地面上畫八卦列)
(女男之宫宫者宅也巽爲長/女屬陰乾爲天天爲陽明矣)其有長才深智
慜物愛生敬曉斯門其利莫測且大犯即家
破逃散小犯則失爵亡官其餘雜犯火光口
舌跛蹇偏枯衰殃疾病等萬般皆有豈得輕
之哉犯處遠而慢即半年一年二年三年始
發犯處近而緊即七十五日四十五日或不
出月即發若見此圖者自然悟會不問愚智
福德自修灾殃不犯官榮進達財食豐盈六
畜獲安又歸天壽金玉之獻未足爲珍利濟
之徒莫大於此可以家藏一本用誡子孫祕
而寳之可名宅鏡又宅書云拆故營新爻卜
相伏移南徙北陰陽交分是和陰陽者氣也
逐人得變吉凶者化也隨事能興𡉌天地運
轉無窮人畜鬼神變化何準搜神記云精靈
鬼魅皆化爲人或有人自相感變爲祅怪亦
如異性之木接續而生根苗雖殊異味相雜
形礙之物尚隨變通陰陽虚無豈爲常定是
知宅非宅氣由移來以變之又云宅以形勢
爲身體以泉水爲血脉以土地爲皮肉以草
木爲毛髮以舍屋爲衣服以門户爲冠帶若
得如斯是事儼雅乃爲上吉三元經云地善
即苗茂宅吉即人榮又云人之福者喻如美
貌之人宅之吉者如醜陋之子得好衣裳神
彩尤添一半若命薄宅惡即如醜人更又衣
弊如何堪也故人之居宅大須愼擇又云修
來路即無不吉犯抵路未常安假如近從東
來入此宅住後更修拓西方名抵路却修拓
東方名來路餘方移轉及上官往來不計遠
近准此爲例凡人婚嫁買莊田六畜致塋域
上官求利等悉宜向宅福德方往來乆乆吉
慶若爲刑禍方往來乆乆不利又忌龜頭廳
在午地向北衝堂名曰凶亭有稍高竪屋亦
不利訣云龜頭午必易主亦云妨主諸院有
之亦不吉凡宅午巳東巽己來有高樓大榭
皆不利宜去之吉又云凡欲修造動治須避
四王神亦名帝車帝輅帝舍假如春三月東
方爲青帝木王寅爲車卯爲輅辰爲舍即是
正月二月三月不得東户經曰犯帝車殺父
犯帝輅殺母犯帝舍殺子孫夏及秋冬三箇
月倣此爲忌又云每年有十二月每月有生
氣死氣之位但修月生氣之位者福來集月
生氣與天道月德合其吉路犯月死氣之位
爲有凶災
正月生氣在子癸死氣在午丁二月生氣在
丑艮死氣在未坤三月生氣在寅甲死氣在
申庚四月生氣在卯乙死氣在酉辛五月生
氣在辰巽死氣在戌乾六月生氣在巳丙死
氣在亥壬七月生氣在午丁死氣在子癸八
月生氣在未坤死氣在丑艮九月生氣在申
庚死氣在寅甲十月生氣在酉辛死氣在卯
乙十一月生氣在戌乾死氣在辰巽十二月
生氣在亥壬死氣在已丙
黄帝宅經卷上















黄帝宅經卷下薑二
凡修築垣墻建造宅宇土氣所衝之方人家
即有灾殃宜依法禳之
正月土氣衝丁未方二月坤三月壬亥四月
辛戌五月乾六月寅甲七月癸丑八月艮九
月丙巳十月辰乙十一月巽十二月申庚
已上無不精詳但細看之必有災咎






天門首陽宜平穩實不宜絶高壯犯之損家
長大病頭項等災(五月丁壬日修吉北/方不用壬子丁巳日)亥爲
朱雀龍頭父命座犯者害命坐人(三月丁/壬日修)壬
爲大禍母命犯之害命坐人有飛灾口舌(修/己)
(亥/同)子爲死喪龍右手長子婦命座犯之害命
坐人失魂傷目水災口舌(修巳/壬同)癸爲罰獄勾
陳次子婦命座犯之害命坐人口舌鬭訟等
災(七月丁壬日修三月亦通官/羽姓不宜三月七月即吉日)丑爲縣獄少
子婦命座犯之鬼魅盜賊火光怪異等災(修/巳)
(癸/同)鬼門宅壅氣缺薄空荒吉犯之偏枯淋腫
等災(八月甲己日修吉東/卯日用甲子己巳日)寅爲天刑龍背玄
武庶養子婦長女命座犯之傷胎繫獄被盜
亡敗等災(六月甲己日修角姓/六月凶十一月吉)甲爲宅形次
女孫男等命座犯之害命坐人家長病頭項
諸傷折等灾(修與/寅同)卯龍右脇刑獄少女孫命
座犯之害命坐人火光氣滿刑傷失魂(修與/寅同)
乙螣蛇訟獄客座命犯之害命坐人妖怪死
喪口舌(十月己日修吉唯宜/屋低小仍不得重)辰爲白虎龍右
足主訟獄奴婢六畜命座犯之驚傷跛蹇筋
急等災亦主驚恐(修與/乙同)風門宜平缺亦明福
首背向榮二宅五姓八宅並不宜高壯壅塞
亦名陽極陰(十一月丙辛日修吉南/方不用丙辛至辛巳日)巳天福
宅屋亦名宅極經曰欲得職治宅極宜壯實
修改吉(九月丙辛修/唯用功多艮)丙明堂宅福安門牛倉
等舍經云治明堂加官益禄大吉祥合家快
活不可當(修己/巳同)午吉昌之地龍左足經云治
吉昌奴婢成行六畜良宜平實忌高及龜頭
廳(修與/乙同)丁天倉經曰財耗亡治天倉宜倉庫
六畜壯厚高拓吉(正月丙辛日修/用功多大吉)未天府高
樓大舍牛羊奴婢居之大孳息倉厠利(修與/丁同)
人門龍腸宜置牛馬廐其位欲開拓壅厚亦
名福囊重而兼實大吉(二月乙/庚日修)申玉堂置牛
馬屋主寳貝金玉之事壯實開拓吉經曰治
玉堂財錢横來六畜肥强庚宅德安門宜置
車屋雞栖碓磑吉甚宜開拓連接壯闊凈潔
吉(修與/申同)酉大德龍左脇客舍吉經曰治大德
富貴資財成萬億亦名宅德宜宅主(修與/申同)辛
金匱天井宜置門及高樓大屋經曰治金匱
大富貴宜財百事吉(四月乙庚/日修大吉)地府青龍左
手主三元宜子孫恒令清凈吉經曰青龍壯
高富貴雄豪外巽之位宜作園池竹簟設有
舍屋宜平而薄外天德及玉堂之位宜開拓
侵修令壯實大吉經曰福德之方拓復拓子
子孫孫受榮樂唯不得高樓重舍外天倉與
天府之位不厭高壯樓舍安門倉庫牛舍及
奴婢車屋並大吉(南方宜/侵拓吉)外龍復之位與内
院並同安牛馬牢廠亦名福囊宜廣厚實吉
外坤宜置馬廐吉安重滯之物及高樓等並
大吉外玉堂之院宜作崇堂及郎君孫幼等
院吉客廳即有公客來若高壯侵拓及有大
樹重屋等招金玉寳帛主印綬喜外大德宅
位宜開拓勤修泥令新凈吉及作音樂飲會
之事吉宜子孫婦女等院出貴人增財富貴
德望遐振外金匱青龍兩位宜作庫藏倉窖
吉高樓大舍宜財帛又宜子孫出豪貴婚連
帝戚常令清凈連接藂林花木藹密







乾天門陰極陽首亦名背枯向榮其位舍屋
連接長遠高壯闊實吉(五月丁壬日修吉北/方不用壬子丁巳日)
亥爲天福龍尾宜置猪欄亦名宅極經云欲
得職治宅極宜開拓吉(亥東三月丁壬日修/吉宫明姓即七月吉)
壬宅福明堂宜置高樓大舍常令清凈及集
學經史亦名印綬宫宜財禄(大吉修/與亥同)子吉昌
龍左足宜置牛屋經曰奴婢成行六畜良平
實吉(修與/亥同)癸天倉立門户客舍簟厠吉經云
財耗亡治天倉安六畜開拓高厚(七月丁壬/修日吉)
丑天府高樓大舍牛羊奴婢居之大孳息倉
厠並吉(修與/癸同)艮鬼門龍腹德囊宜厚實重吉
缺薄即貧窮(八月甲己日修日/東方不用甲子日)寅玉堂宜置
車牛舍主寳貝金玉之事宜開拓經曰治玉
堂錢財横至六畜肥强大吉(六月甲己/日修吉)甲宅
德安門冝置碓磑開拓連接壯觀吉清凈災
殃自消(修巳/寅同)卯大德龍脇客舍經曰治大德
富貴資財成萬億亦名宅主主有德望(修與/寅同)
乙金匱天井宜置高樓大舍常令清凈勤修
泥尤增喜慶(卯巳南/十月修)辰地府青龍左手三元
冝子孫當冝清凈經曰青龍壯高富貴雄豪
(修巳/一同)巽風宜平穩不宜壅塞亦名陽極陰前
背榮向枯宜空缺通疏大吉(十一月丙辛日/修吉南方不用)
(丙子/吉)己朱雀龍頭父命座不宜置井犯害命
坐人口舌飛禍吐血顚狂蛇畜作怪(巳西九/月丙辛)
(日修吉至于地徴音/並忌正三四月吉)丙大禍母命不宜置門
犯之害命坐人飛禍口舌(修與/巳同)午爲死喪長
子婦命座犯之害命坐人失魂傷目心痛火
光口舌龍右手筋急(修與/己同)丁罰獄勾陳次子
婦命犯之坐人口舌鬭訟瘡病等災(午日西/用正月)
(丙辛日修吉未/地五姓並吉)未爲縣獄少子婦命座犯之
害命坐人鬼魅火瘡霹靂盜賊刀兵流血六
畜傷死家破逃散(修與/丁同)坤人門女命座不宜
置馬廐犯之偏枯淋腫等此地宜荒缺低薄
吉(二月乙/庚日修)申天刑龍背庶子婦長女命座犯
之失魂病脇刑傷牢獄氣滿火怪(申北十二/月乙庚修)
(至酉吉商姓十/二月凶四月吉)庚宅刑次女長孫命座不宜
置門犯之害命坐人病右脇口舌傷殘損墜
(修與/甲同)酉刑獄龍右脇少女孫命座犯者害命
坐人失魂刑獄氣滿火怪(修與/申同)辛爲螣蛇訟
獄客命犯之害命坐人口舌妖怪死喪災起
(酉北至戌四/月乙庚日修)戌白虎獄訟龍右足奴婢六畜
命座犯之足跽跛蹇偏枯筋急(修與辛同從/乾順行至戌)
(一周二/十四路)外乾院與同院修造開拓令壯實高
崗陵大樹並吉宜家長延壽子孫榮禄不絶
光映門族乾地廣闊外亥天福與宅極之鄉
冝置大舍位次重疊深遠濃厚吉與宅福明
堂相連接壯實子孫聰明昌盛科名印綬大
富貴外天倉宜高樓重舍倉廩庫藏奴婢六
畜等舍大孶息宜財帛五穀其位高潔開拓
吉外天府宜闊壯子孫婦女居之大吉亦名
富貴飽溢之地遷職喜萬般悉有矣絶上外
龍腹福之位宜壅實如山吉遂近連接大樹
長岡不厭開拓吉若低缺無屋舍即貧薄不
安外玉堂宜子婦即富貴榮華子孫興達其
位雄壯即官職升騰位至臺省寳帛金玉不
少若陷缺荒殘即受貧薄流移他地外宅德
冝作學習道藝功巧立成亦得名聞千里四
方來慕亦爲師統子孫居之有信懷才抱義
壯勇無雙外天德金匱青龍此三神並冝濃
厚實大舍高樓或有客廳卿相遊宴過往一
家富貴豪盛須頼三神尤宜開拓若冷薄荒
缺敗陷即貧窮也外青龍不厭清潔焚香設
座延迓賔朋高道竒人自然而至安井及水
瀆甚吉
黄帝宅經卷下















