#+TITLE: 太上神咒延壽妙經-唐-
#+DATE: 2018-05-12 10:21:41
#+SOURCE: github.com/kanripo/KR5b0042 master 8a678b49                
太上神呪延夀妙經
爾時
元始天尊救護益筭濟人身命疾病苦厄是
時
道君長跪稽首一心除亂衆惡消滅甲子將
軍生我益筭
天尊所願願得成就尋聲往救壽筭天年世
世不休流通无礙符破五虛六耗惡夢妨害
復連呪詛若能受持此經不相加害符保百
年若有年厄月厄日時衆厄佩符之後無有
厄忌若能受此經延年益筭過度災厄壽命
延長抜贖年命簿中斷死文昌宫中注上生
名六齋十直甲子庚申本命八莭誦念是經
魂神澄正素髪還青身心安定萬願從心三
河四海九江八極諸眞人等仙童玉女三界
地祇三宫九署一切神明聞持此經即爲消
除一切苦惱頑逆醜惡無量大罪輕師誷道
穢籍天經姧邪偷盜貪利入身皆蒙釋散日
夜六時誦念是經五瘟疫毒求離家門世上
凶魔奔馳萬里急急如律令



太上神呪延壽妙經
















