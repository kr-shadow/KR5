#+TITLE: 女青鬼律--
#+DATE: 2018-05-12 10:21:56
#+SOURCE: github.com/kanripo/KR5c0187 master dd76cb0e                
女青鬼律卷之一(二同/卷)力七
律曰天地初生元氣施行萬神布氣无有醜
逆祅邪不正之鬼男孝女貞君禮臣忠六合
如一无有患害自後天皇元年以來轉生百
巧不信大道五方逆殺疫氣漸興虎狼萬獸
受氣長大百蟲蛇魅與日滋甚天有六十日
日有一神神直一日日有千鬼飛行不可禁
止大道不禁天師不勑放縱天下凶凶相逐
唯任殺中民死者千億太上大道不忍見之
二年七月七日日中時下此鬼律八卷紀天
下鬼神姓名吉凶之術以勑天師張道陵使
勑鬼神不得妄轉東西南北後有道男女生
見吾祕經知鬼姓名皆吉萬鬼不干千神賔
伏奉行如律不得妄傳非其人傳非其人災
流七世勿怨道咎師紀姓名譜曰
髙天萬丈鬼百鬼中皇姓係天六方鬼之主
住在太山東南角道水中諸死人所歸鬼亦
上天對問考罰月一上上古以來已三萬六
千餘年如有三萬六千神與鬼等數
南郷三老鬼俗五道鬼姓車名匿主諸死人
録籍考計生人罪皆向之此鬼在太山西北
角亦有官屬太山有召一還此鬼天煞唯聞
文書上不著天下不著地
雲中无頭壞軍死將逆惡大鬼姓李名三可
北斗三台招揺大鬼姓伴名玩
西斗三台鬼姓車名球
南斗三台鬼姓溟名温夫
中斗三台鬼姓王名咸
東斗三台鬼姓角名車
　右五斗煞鬼名姓主煞人
東方凶神鬼姓堅名角子
南方凶神鬼姓精名玉又名後竹
西方凶神鬼姓天邪名古子(抑救/切)
北方凶神鬼姓王名精
中央凶神鬼姓戴名應子
　右五方凶神鬼姓名主煞人
五方逆煞注鬼名朂
五方直符注鬼名結天考逆煞直符鬼名天
　殃一名越
天一神長惡子孫鬼名髙睪子
天一神長傷▲子鬼名譚契子
天飛行長鐶子鬼名梁扶一名汝夫天信義
　長鬼子名太紫元
　右五鬼三官帝常遣司察人罪鬼恒在人
　間不可得見
天雲中无名遊行鬼長三萬六千丈
天雲中遊行鬼名瓇子又名憘(音/熈)
天雲中二十八宿直煞鬼名琙子
　右三鬼天隂陽鬼主煞生人
東方青帝直符鬼名伯神子一名果子
西方白帝直符鬼名伯和子
南方赤帝直符鬼名泰伯子
北方黒帝直符鬼名忝衣子
中央黄帝直符鬼名伯溪一名淵
　右五方直符鬼常煞人六畜主作光怪死
　鬼先人所使
東方青帝无名煞鬼姓元名谷玄(從東方甲/乙君使令)
(以甲乙日辰/日午時煞也)
南方赤帝姓變名乳
西方白帝姓𨑤名顔(之鼓/切)
北方黒帝姓遐名明
　右四方煞鬼主煞天下逆惡不孝
北斗主煞一人上下烏衣長七千丈姓呉名
還臨子
斗綱加煞七人長九丈赤幘主煞天下姦邪
逆鬼太一主煞无形无名鬼長一丈六尺赤
幘赤衣服天三五考煞鬼名慧長一丈七尺
白衣赤幘持㦸向人
天帝常司過鬼姓遐反名班子日暝人定時
下聽人口語逆知心神還啓考煞
五嶽鬼名進强
　右北斗等鬼主煞姦邪司聽語默
甲子日鬼名元光
乙丑日鬼名邴彰(邴音/丙)
丙寅日鬼名釗昌(釗音/昭)
丁卯日鬼名子方
戊辰日鬼名生進
已已日鬼名傳弁
庚午日鬼名柴方
辛未日鬼名音父(五故/切)
壬申日鬼名石松
癸酉日鬼名倚▲(音/落)
甲戌日鬼名甲光
乙亥日鬼名▲進(▲五/官切)
丙子日鬼名留遐
丁丑日鬼名王眸
戊寅日鬼名却心
己卯日鬼名遥子
庚辰日鬼名耳子
辛已日鬼名元聲
壬午日鬼名衘
癸未日鬼名歷厨
甲申日鬼名瑘光(瑯以/者切)
乙酉日鬼名聶下
丙戌日鬼名𪚣生(𪚣狼/董切)
丁亥日鬼名石▲(之蛇/切)
戊子日鬼名證方
已丑日鬼名㫖都
庚寅日鬼名芩(音/琴)
辛卯日鬼名▲(扶北切一音/馥一音卜)
壬辰日鬼名契
癸已日鬼名軰方
甲午日鬼名麻子角
乙未日鬼名不扶嚮
丙申日鬼名右公
丁酉日鬼名進卿一集
戊戌日鬼名召厹髙
已亥日鬼名珠夫子
庚子日鬼名季方
辛丑日鬼名▲(以是/切)
壬寅日鬼名羅結
癸卯日鬼名健木
甲辰日鬼名索良
乙已日鬼名畾宂
丙午日鬼名挺濃(奴道/切)
丁未日鬼名矣伍
戊申日鬼名却▲
己酉日鬼名戴劫
庚戌日鬼名緫夫
辛亥日鬼名安懸
壬子日鬼名道子
癸丑日鬼名唱适
甲寅日鬼名别狀
乙卯日鬼名天喑
丙辰日鬼名天▲(他計/切)
丁已日鬼名天横
戊午日鬼名耳▲(音/奔)
己未日鬼名噁噁
庚申日鬼名義俚
辛酉日鬼名義呼
壬戌日鬼名▲夫(▲音/權)
癸亥日鬼名荅髙敵
　右甲子六十日直煞逆鬼六十人人身无
　異赤毛无衣有耳无目飛行千里其身三
　凶逆不孝煞害天民人隨日憶知其名鬼
　不敢近人
甲子十日一旬凶神姓玄名玉衡
甲戌十日一旬凶神姓恒名捧
甲申十日一旬凶神姓既名▲(音/盈)
甲午十日一旬凶神姓本名滿
甲辰十日一旬凶神姓恒名堅子
甲寅十日一旬凶神姓蘇名▲
　右六甲神逆惡主煞神君
人生於世无百年之生朝不保暮死多生少
逆煞之鬼流布人間誑作百病五逆疾炁寒
熱頭痛或腹内結堅吐逆短炁五内脹滿目
視顛倒口唵手足臠縮不自知慮命在日夕
凶鬼來守天下男女汝曹自可按吾圖書視
鬼等名施吾太玄之下符上三天生炁三五
七九之生以與天民天民死而更生自見天
下男女從太始以來鬼黠不信吾真故隱秘
斯經而死者不可勝數念之傷悼今重下律
令天下鬼神姓名衣服綵色長短知律至正
一之炁子可隨日名萬鬼不敢干子自不知
言吾无神上怨大道下咎於人子反自中傷
可慎三五之年子自當見天下不信真炁者
及笑還與鬼私通念子自當分别今日何可
得生子自三思勿違犯慎之
律曰天道以鬼助神施炁人畏鬼不畏神詭
託名於彼自號其位人聞鬼存无神百其語
言故制隂陽清身和心无有邪滛可以制鬼
御天下三萬六千餘神皆爲子使令子身不
正反受其殃念子昌乎
北斗主煞南斗注生煞是天綱生是三台自
如人身上應天地法之日月道在不逺三五
來反超然其可貴也
天下散民中有孝順忠信者可書六十日鬼
名著烏囊貯之常以正月一日日中時以身
詣師家受之係著左右臂以此行來鬼不敢
干天下太平送還本治夜行恐逢惡可服其
鬼名鬼不敢當人不知鬼神自治空身受災
不達義方通三六之年子自滅亡


女青鬼律卷之一





女青鬼律卷之二
太清玄元上三天太上律勑天地水三官主
者皇天初生唯神爲尊今世憒憒邪亂紛紛
不見真神唯鬼亂人今當紀别鬼名定立三
五神以治鬼重下第二卷山海鬼姓名服之
三年萬鬼不敢當行來出入制御邪魅道曰
千年之木成人百歳之石爲僮女百獸之形
皆有鬼形予知其名鬼復真形勿傳
山精之鬼長一尺名濯肉
木精之鬼名群天(烏老切/一名式)
石精之鬼名𤨒肉子(𤨒於/巾切)
虎精之鬼名健莊子
蛇精之鬼名𠋙石圭(𠋙音/戚)
狩精之鬼名大皛子(何鳥/切)
猴精之鬼名馬▲子(側毫/切)
狐精之鬼名▲午(音/代)
𤟎樹之鬼名連不智(𤟎各/勿切)
五洿之鬼名截逍子(洿音/烏)
大山之鬼名弓强
小山之鬼名和邴
大樹之鬼名方域
小木之鬼名轉其
山室之鬼名啓削
石舀之鬼名水連(舀口/感切)
土𤥴之鬼名客㬰(𤥴音/至)
塼石之鬼名月遡(音/訴)
槫木之鬼名汝逺(槫徒/塼切)
木榴之鬼名鳴㖘(音/震)
百蟲之鬼名遐𨑺(莫號/切)
空流之鬼名活䄴(音/朱)
江▲之鬼名逆鱗子(▲孫/容切)
漢明之鬼名咸𩲨
昌利之鬼名堪坋(音/墳)
山都之鬼名天王
盖山之鬼名柱佳乩(古𠔃/切)
五色之鬼名後嚮
太玄之鬼名居集
男滛之鬼名戴文
女滛之鬼名截交
青炁温鬼名髙逺
白炁温鬼名伯桑
赤炁温鬼名士玄
黄炁温鬼名君太
黒炁温鬼名文遐
屋室之鬼名揺子
食器之鬼名後服
圊厠之鬼名項天
井鬼名瓇
竈鬼名干逺
床鬼名赫子一扶
金盖鬼名晏
麾幢鬼名託
鼓音鬼名亂
笙篁鬼名▲
坩坑鬼名父雉一名羅元
圩莒鬼名赫子一名入徴(圩音/區)
㦸▲之鬼名耳禽(半音/㮶)
刀鬼名劒子夫
甲鎧之鬼名子賢
元子車鬼名如賢子(又馬車/牛之鬼)
千歳白骨鬼名逺世
百歳白骨鬼名音世
五十年鬼名▲▲(▲音忠/▲音絳)
天獄鬼名瑾生子
天鞭鬼名客夫元
地青土公鬼名元
地赤土公鬼名赤赫元
地黄土公鬼名尅元
地白土公鬼名述本
地黒土公鬼名士民
河伯鬼名逹
九江鬼名活
三河鬼名建
四瀆鬼名候
犬馬鬼名賜
車鬼名慟
朴榬之鬼名天賜一名兵車
鐵精之鬼名醫願
金精之鬼名夷衝
銅器鬼名揚煞
五嶽之鬼名耳𤢌一名山夫
▲亂之鬼名趣一名歎發
柱木之鬼名文羅一名元羅
五斧之鬼名兀生
長男之鬼名▲一名子石
衣服之鬼名是奩(苦頰/切)
五綵之鬼名提敬
五味之鬼名元▲(側中/切)
律曰天下一生之中自有千億之鬼去神更
逺去鬼而近天下凶凶不可得知此遭㐫遇
死者千萬有人而鬼不已今記其真名使人
知之一知鬼名邪不敢前三呼其鬼名鬼炁
即絶天鬼來下地鬼并煞凡鬼皆有姓名子
知三台鬼名萬鬼使令
律曰人身有疾病厄急可令主者施符呼名
鬼煞名用制鬼法人家有災疾不止可於中
庭北向以符著日辰上便左手揲天關右手
揲火行三呪言天一女青煞鬼萬千太一九
炁收邪神鬼死神至道求无極叱叱便右迴
轉向天門閉炁二十四通通息還向地戸三
呪言太一使我煞萬鬼鬼去神至急急如此
三通百魅立到前後諸神扶送天綱催切諸
鬼相考无有漏脫可以治身勿妄以示俗人
太和之鬼无身有頭頭長三尺目大三寸耳
廣七寸眉廣五寸口廣三寸鼻大二寸鬚長
三尺▲長一丈呼吸天炁吐之成雲子行見
者其名子碑三呼之形自見終鬼從者皆自
伏子行勿以金錢著身其有光炁鬼逆見之
避人有錢在身不可鬼知子解藏之若水行
見者呼河紛其亦作水鬼易形爲鳥形明如
烏大子煞之勿告人三年人行來出入山海
永无所畏大吉


女青鬼律卷之二





女青鬼律卷之三(四同/卷)力八
道律禁忌天師曰視天下男女日用不忠行
善不報災害日興天考鬼賊五毒流行皆生
於不信不念守一行善身招其禍念子不得
久世長生吾受太上教勑嚴切令以示天民
令知禁忌不犯鬼神靈書女青玄都鬼律令
使汝曹皆悉知聞逆者還順惡者還善改往
修來當依鬼律令
一者不得自東自西自南自北出入去來去
无所關還无所白任意從心皆負律令除筭
三十二
二者不得呼天无神言道師㫖敗刑亂政自
言已是道人言非皆負鬼律天奪筭一十三
三者不得持真入僞姦亂聖明飲酒食肉呼
嗟无道奪筭千三百
四者不得傳宣惡語道說他人妄作一法不
信天道虚言无實天奪筭千二百
五者不得傳虚兩舌妄語喜怒无常專行逆
煞不慎隂陽天奪筭百三十二
六者不得輕慢老人罵詈親戚夫妻呪詛自
相煞害毒心造凶不孝五逆天奪筭一百八
十
七者不得受道不知輕慢傳非其人貪財受
利取人自益借物不還以爲私寳天奪筭一
千八百
八者不得闘爭言語因醉滛色假託大道妄
言鬼語要結男女飲酒食寅天奪筭三百
九者不得遊行東西周合男女消災不解因
成邪亂天奪筭萬三千死殃流七世
十者不得傳道童女因入生門傷神犯氣逆
惡无道身死无後不得反男爲女隂陽倒錯
天奪筭三百
十一者不得露合隂陽觸犯三光因酒往還
承威相接天奪三百
十二者不得一人氣生一人氣死逼犯真人
天奪筭三十三
十三者不得一父子别居室家離散天奪筭
二十二
十四者不得嗜慾惡失男女聚集妄道邪言
天奪筭百二十
十五者不得同法相𡜍更相道說不信三五
評論天氣長短天奪筭八百二十三
十六者不得逃遁父母遊行四方位立真氣
自相收合天奪筭三百二十
十七者不得滅天所生妄煞走獸彈射飛鳥
指南作北任心所從不依鬼律天奪筭三千
十八者不得干知人事宣布他家藏善出惡
姦人婦女謀圖人壻逆戾三光隂賊呪詛不
孝五逆天奪筭千二百二十
十九者不得行道之日貪色滛心行氣有長
自解不已私共約誓因生不孝姦心五内無
道之子天奪筭三萬
二十者不得思神不報因行生氣取降元炁
貪滛愛色手足不離彌日竟夕如此无道天
奪筭三百四十二
二十一者不得以赤炁妄傳俗人口手胷心
更相交接委道自叛師主无法天奪筭三百
二十二者不得妄以經書授與俗人道父母
名諱泄漏真要訣語俗人天奪筭三百
天師曰吾受太上㫖教禁忌甚重汝男女憒
憒生來至今不知禁制自作一法與天相違
考至主者天奪子筭訖恐將可痛不見太平
生者及祭酒道士宣化有功功過相贖民若
不用故有宣化之心可自改往修來專一養
性可度天三災九厄子唯行惡逆不行忠孝
恐子年命不自保念子可傷幸復重囑丁寧
甚也
天師曰天下男女見善戒之文不能從用唯
欲從其所欲教人行非走作口舌專作鬼教
老小兇兇天下一時之樂千年之禍伐身之
斧滅命之殳也子已知道及未知者見吾鬼
律新故科文皆可從用三五七九之日慎行
生炁子依吾圖局不犯三炁如可仙化民一
千不知道父母真名故爲俗人道士雖知黄
書契令不知二十四神人故爲僞人道極數
訖天有三五子自不知何得言道不神子不
知道何得言炁不明百聞不如一見子何不
自改心易腸入吾生炁得爲真人太平之日
飛舉上天子只復不飛壽終不死便爲地仙
得見太平子日一日憒悶憒悶不信不忠唯
行无道不見太平念子自衰吾當何苦
天師曰天下男女已知三五七九長生大道
子不依吾法行惡媱亂恐子死没惡人之先
幸復告想可勤之
天師曰制節行道謹慎科文目不妄視口不
妄言心不妄念足不妄遊親善逺惡與體自
然故不重教幸復可思之


女青鬼律卷之三









女青鬼律卷之四
天師稽首敢承先王之道制民勑鬼今當以
盟威正一之氣女青鬼律役使天下邪魅妖
𦍙助道興化勒鬼真名主者明加切正使天
下道氣宣布邪逆賔伏子知鬼名姓鬼自趨
走不敢害人子常念之勿違犯矣
道上將軍名侯夫道下將軍名逸車
天上逆鬼名文延玄地下逆鬼名精子
　右四鬼主風雨時隨之作害人行來道路
　遭大風雨呼四鬼名惡氣不敢加
古凶鬼謹忠世逆鬼孨耳(孨子/臠切)
　右二鬼是古死人敗冢或巫師不正道士
　之鬼鬼害人百行子知其名鬼自伏住不
　敢動
天正鬼迭卧(迭大/結切)地正鬼枔木(枔音/琴)
　右二鬼是宅中死煞守鬼常住人堂屋梁
　上夜主傷害人雞犬六畜子知其名鬼伏
　住不敢動此鬼不敢害人宅中應有福徳
　之家此鬼主護人外客殃煞不敢過宅中
申久年後穆髙
　右二鬼人家作屋不契柱色鼻朝成立見
　星月有靈神主煞人爲邪子知其名鬼不
　害人
令精華是𥙷坐
　右二鬼人家宅中有銅金錢精主作於此
　鬼鬼或變化作人形居宅不安呼之即去
已巴艮赦姑殷咎
　右三鬼是人屋中四壁角中鬼主人夫妻
　无道不順隂陽此鬼白直符直符白奏事
　除人生籍子知名鬼不敢動并勑鬼著屋
　四壁角厭用桃剌長尺二朱書又懸門戸
　上勑法如左



此符青龍主東白虎主西朱雀主南玄武主
北中央黄驎辟除鬼賊急急如律令
　右符制百鬼
天載芪嚮(音惡註/兩切)
　右二鬼是門伯戸丞白日爲神福室暮作
　鬼子知名人定時於門戸左右呼其名三
　掌手反首持兩三過此鬼即止不敢作害
斧金木和鎧鉀粗
　右二鬼是人家宅上有樹或竹林爲烏鳩
　止白鷺群鳥所依此皆有邪魅子知其名
　夕夕三呼之鬼知人不可干不過七日九
　日鬼自死不煞鬼者多闇中喚之鬼伏
　住不害人
紫肝方轉(肝喜俱切/轉陟臠切)汏洉(上音大/下音姤)
塵發
　右三鬼是世中癲癎煞人之鬼其赤衣服
　烏冠幘主收人魂子知其名有疾即差鬼
　不敢干
桑華載辟氣途付
　右二鬼是女人月水之精鬼常貪隂陽血
　味女子月水來日夕存之呼名鬼不敢害
　人鬼長三尺上下青衣
語忌敬▲(唯鼻/切)
　右二鬼女臨産鬼女子産生時呼此鬼名
　即不害人鬼長三寸三分上下烏衣
勗精華
　右一鬼主害人田蠶蠶女鬼夫立春日平
　旦可向天門三呪曰
天之皇清明長逺上多神隂不及與汝馬姑
來我宅中使蠶大得千萬倍次田畝汝收千
億斛恩天中上下天地中上止大道勑華爲
我使叱咄急殺百傷小魅何狼粹
金進▲百逍(力追/切)
　右一鬼是旦夕掃除鬼令人失財子知名
　可日日平旦向天門三呼名呪曰
石未子石未子太一使汝爲我使何物逆鬼
令速出速出
道以令天下男女各受道思口訣真要以持
示子子可以存念神明以真除邪八卷之中
有第四卷至真可以度世子勿違犯慎之天
師勑邪中是聞律鬼莫不伏聽飛符連天一
元三靈此天師自呪身中神鬼要法
逺兵士太王主元一九三氣丈人九氣父母
太一使我收煞汝急出來良久俯三叱叱二
十四喑喑
　右天師勑水大邪鬼不敢害人


女青鬼律卷之四
















女青鬼律卷之五(六同/卷)力九
道曰天下憒憒常如浮雲君圖其臣婦謀其
夫熒惑太白變作人專作苟語小兒邊走作
邪僞相交連撲子喉咽不得吞治進道路更
相傳念子死亡不出年一則大樂後相恐天
地運㑹故令然受任主者當令勤盡當守一
修長存勿得任意唯捉心不行三五唯邪滛
言天大道而不禁三官主者擇種民取合炁
者萬八千從來至今有幾人大限未足子勤
身改心易腸道真人師受口訣以見賢佩吾
劵契一爲先得見太平神仙君五帝主者傳
祕言三五七九道炁尊治在清微崑崙山近
見三天入人身解脫網羅拜老君安心定意
行至仙長短須已勿半身可至契令思元辰
七九之運别真人
天下人民各頑愚見世憒憒不知憂寒鬼入
來與子遊太白流横長六朱老公道上更相
扶饑餓摶頰輙叩頭米榖金貴不可求災兵
大厄庚子年念子命運與此堅方外故州胡
夷人交頸腫領惡逆民化生風毒身奉天大
小皆來至此間餘有胡鬼億萬千食人血性
逆毛遷今來入國汝何縁兵馬浩亂不可言
念子一旦與相連入歩不進屈輙申子若不
信庚子年自當思吾今日言
日月冥冥恐无光五榖不生逆鬼行是庚子
歳約不亡若有餘人如飛蜂大小更互道相
從三五相逐一合雙念子一旦不值逢未至
此年當死亡百不遺一柰何從天日與月當
更生唯留下地太平中種民在天見母親不
信大道念可言非不慈孝道不存一旦如此
豈可言何不少學得神仙太平過度爲真人
日月列布如流星三五七九道炁明分布九
州若父兄皆同一契心合并義各如一道引
經黄赤大要守長生上部太紫人數并萬萬
之紀合神靈託愚作癡不言聲以守三一從
道經千炁不失事見明
天道蕩蕩信自有旦來暮去天地久以日爲
夫月爲妻天氣交接等何如神壟大山依神
居自見元化不安廬束手真實不發舒超王
之教故可胥
北斗中有太白星三角浩浩象人形遊走天
下化不平有知者悟愚者驚誰正此道有姓
名木子三台常與并約在大㑹天下平五行
列布金木生火水父母土爲營道出元炁從
老經合景内外神真形羅縷紫機上天庭逺
望八極登太清八八之數從一生子心不解
口語名天地隂陽人爲先五體骨節皆有神
樂人長生俱飛仙除辟大厄却災患少知三
五以治身長行七九真炁分太平度世爲種
民天下男女合如雲㑹於太一仙道人三日
不摩徊復還一心兩口上應天
子之長生出子心三五七九一爲親唯炁大
正爲種民解脫羅網具身神白日髙飛入天
堂千年出一丈六軀五嶽四瀆出九州合成
海水不復流故出女青鬼律書傳行天下樂
何如有智自來謁真儔元者自去太山居白
骨縱横鬼喑噁喻哬不止奈何餘仙童玉女
依神居望見斯軰當何如
切切天下真欲弊庚子之年其運至千无一
人可得脫有心相遇世道清逺惡從善不求
榮塵垢之衣以蔽形心在太一詠誦經白日
修善暮守生被髪而行在黄庭上啓太上道
姓名一出玄都入太清口授異訣過災殃念
世愚子不知生何當合㑹隨邪靈太一來下
條姓名恐子一身不久停發願不死從吾經
天師曰大道垂律女青所傳三五七九長生
之本以奉行世世相傳子有心分來入吾炁
自當思行仁義六合守忠專一養性以道爲
家不得負違
太上真言師老太一今故以元年正月七日
奉行從者千人之中有王長趙昇二人可以
道炁化度令畢得長生大義
不得犯男女神靈不得呼天引地
不得祠祭故炁不得指鬼呼神
不得滛色違慢不得言炁不明
不得兩心不正不得妄傳鬼教
不得露行三光不得犯五靈七政
不得與鬼通同不得干亂神祇
不得入俗勝真不得行來出入以
急有厄呼嗟鬼神


女青鬼律卷之五

















女青鬼律卷之六
天師曰自頃年以來隂陽不調水旱不適災
變屢見者皆由人事失理使其然也人爲中
才法地則天動靜以時通而不爭利而无害
故能神仙末世廢道急競爲身不順天地伐
逆師尊尊卑不别上下乖離善惡不分賢者
隱匿國无忠臣亡義違仁法令不行更相欺
詐致使㓂賊充斥洿辱中華萬民流散荼毒
飢寒被死者半十有九傷豈不痛哉豈不痛
哉亂不可久狼子宜除道運應興太平期近
今當驅除留善種人男女祭酒一切生民急
相核實搜索忠賢恭慕道德按名列言自然
者寡督厲宜勤若能改過即爲勲人人无尊
卑不遵貴賤唯惡爲真不得私飾所舉叅錯
不直之人此者坐之无望久活帝王牧守長
吏百僚若信吾言舉善而教不能則勸流刑
行仁祭酒領録條列上天有勞顯報位登神
仙有不用心憚勞廻避不肯著名奉行善者
即還惡人䧟於驅除直符䟽記毫分不差百
姓樂善得爲善人時還本郷以安國土人人
念善天下太平禍亂不作災害不生豈不快
乎豈不快乎今遣五主各領萬鬼分布天下
誅除凶惡被誅不得稱狂察之不得妄救鬼
若濫誤謬加善人主者解釋祐而護之鬼若
不去嚴加收治賞善罰惡明遵道科
東方青炁鬼主姓劉名元逹領萬鬼行惡風
之病
南方赤炁鬼主姓張名元伯領萬鬼行熱毒
之病
西方白炁鬼主姓趙名公明領萬鬼行注炁
之病
北方黒炁鬼主姓鍾名士季領萬鬼行惡毒
霍亂心腹絞痛之病
中央黄炁鬼主姓史名文業領萬鬼行惡瘡
癰腫之病
　右五方鬼主諸欲著名生録爲種民者按
　此文書隨病呼之知領鬼姓名病即差矣
　人人各寫一通繫身讀之令罹災害皆消
東方青温鬼名咎逺
南方赤温鬼名士言
西方白温鬼名堯
北方黒温鬼名天遐
中央黄温鬼名太黄奴
第六温鬼名誅女
第七温鬼名伯陵
祖父名梁州
祖母名交成
父名延年
母名出中
　右五方温鬼兄弟七人合祖父母父母十
　一形能飛隨月行毒以誅惡人
一蠱鬼名釋渠
二蠱鬼名咎
三蠱鬼名禮咎
四蠱鬼名成晏
五蠱鬼名不釋
六蠱鬼名烏悟
七蠱鬼名縁支
八蠱鬼名育夷
九蠱鬼名石千
　右九蠱之鬼行諸惡毒妖媚蠱亂天下與
　五温鬼太黄奴等共行毒炁也
正月温鬼名惟
二月温鬼名腫
三月温鬼名劉
四月温鬼名存
五月温鬼名垒
六月温鬼名𦍙
七月温鬼名半
八月温鬼名懷
九月温鬼名農
十月温鬼名卑
十一月温鬼名嬴
十二月温鬼名堅
　右十二月温鬼各隨其月放逸天下傷害
　群生
子日温鬼名根
丑日温鬼名蕩
寅日温鬼名怡
卯日温鬼名疑
辰日温鬼名厄
巳日温鬼名愛
午日温鬼名悟
未日温鬼名奴長
申日温鬼名未
酉日温鬼名石
戌日温鬼名志
亥日温鬼名憂
　右十二日温鬼各各直其日從十二時支
　干上來疾病民人日月鬼蠱並順劉元逹
　等毒害五方不行道戒皆受其殃行善精
　懃存道遵教能知名皆共降伏法應去者
　各自逺迸制應留者却其凶黨更相約束
　不犯善人
𣅳時病人之鬼名文通
金精鬼名因兊
木精鬼名倚震
火精鬼名附離
水精鬼名託坎
土精鬼名乗巛
五精鬼名矯乾
遊獦鬼名獲張
血食鬼名刃方
虎狼鬼名咳蓻
蛇龍鬼名甲子
狐狸鬼名勾舉
黿鼉鬼名地殃
露死鬼名天殃
傷死鬼名真果
獄死鬼名史蘇煁
餓死鬼名伏藏
客死鬼名逆千
男傷鬼名萖悟千
女傷鬼名艾赤丹
冢訟鬼名害知
丘丞鬼名地令
墓伯鬼名土下侯
冡下鬼名二千石
　右二十四鬼放縱下羅截四方充塞六合
　擅筭五行更相署置官府列陣出入導從
　兵馬權强殺害无辜恣意快心寡福之人
　悉逢其苦志士學道方術厭禳符章禁斷
　乃保利貞
斬死之鬼
故死之鬼
䘮車之鬼
𩲁▲之鬼
天殃之鬼
殃注之鬼
雌雄之鬼
寄死之鬼
行客之鬼
地殃之鬼
天凶之鬼
地凶之鬼
天殺之鬼
地殺之鬼
日月玄符鬼
三十六殺鬼
百二十殃注鬼
千殃萬魅鬼
魍魎精邪鬼
迷惑不利鬼
火逆惡注鬼
逆道醜賊鬼
大道邪精千炁之鬼
千二百官逆之鬼
地上千師萬醫鬼
天地水三官轉逆魅鬼
著耳角之鬼
自稱皇天上帝土玉鬼
狐狸老精自號之鬼
宅中强𦍙奸詐聲之鬼
宅中魔邪恐怖人之鬼
宅中靈林古瘗之鬼
宅中光怪之鬼
宅中虚耗之鬼
宅中鄙辱離怨之鬼
宅冢訟逮之鬼
　右三十六鬼皆遊行世間乗人衰隙伺候
　有惡助佐凶殃造作禍害改形易象隨便
　陵人學士知之立功建德啓告太上一切
　收治年初章奏列名斷之衆鬼畏懾悉自
　逃亡不告者一如律令
女青鬼律卷之六















