#+TITLE: 太上老君年譜要略--謝守灝
#+DATE: 2016-06-11 12:27:07
#+SOURCE: github.com/kanripo/KR5c0167 master 7184216c                
二篇同卷敬一
　太上老君年請要略
　太上老君金書内序


太上光君年譜要略
　　　　永嘉謝守灝編集
　　　　隱山李致道校正
老君在天皇時䧏世號通玄天師一號玄中
　大法師徐整三五曆云歳起攝提元氣肇
　始有神人號天皇
地皇時降爲師號有古先生
　春秋緯作九頭紀
人皇時降爲師號盤古先生
　三五曆云天地混沌如雞子盤古生其中
　天地開闢盤古在其中後乃有三皇此三
　才之始也
伏羲時降于田野號鬱華子
祝融時降于恒山號廣壽子
神農時降于濟隂號大成子
黄帝時降于崆峒號廣成子
少昊時復降崆峒號隨應子
顓帝時降于衡山號赤精子
帝嚳時降于江濱號緑圖子
唐翰林承旨樂朋龜青羊宫碑云伏羲氏
　之王天下也老君以道弘濟降迹爲師仰
　觀圓蓋之文俯察方輿之理教之以畫八
　卦指之以分三才助之以造書契之文製
　之以代結繩之政洎乎神農氐之王天下
　也老君救時屈巳下降爲師付之以五運
　分之以四時助之以正萬機明之以辨百
　榖變飮血茹毛之化移蕢桴土鼓之音毁
　宂焚巢上棟下宇洎乎軒轅氐之王天下
　也老君隱身於崆峒之中放心於杳㝠之
　外帝乃親降輦輅禮展師資旣摳衣以趨
　隅遂屈膝而問道受丹經於王屋登蒼㝠
　於鼎湖洎乎少昊氏之王天下也老君說
　莊敬之典教之以順時迎氣昭配神明羽
　族呈休命之以烏官為理分布九鳸以統
　百司景合璧以表靈鳳䘖圖而示貺悉由
　至道彰此帝謨逮至顓帝之王天下也老
　君教之以解紛塞兊治國安民蕩滌九黎
　陟明八凱追呼六甲役御百靈訓之以微
　言之經教之以大順之道及乎髙辛氏之
　王天下也老君敷道布化濟世爲師談黄
　庭之妙言隠日遁月稱録圖之嘉號返邑
　移城制九州之名作六英之樂
帝尭時降于姑射山號務成子
帝舜時降于河陽號尹壽子
夏禹時降于商山號眞行子
殷湯時降于潜山號錫則子
　以上事迹互見於帝系譜帝王世紀洞神
　大有經玊曆經出塞記尹氏玄中記崔玄
　山地理志譙周古史考神仙傳記郡國圓
　經老君雖分身應化隨世立教事竟則隱
　故在世未有誕生之跡至殷朝第十八王
　陽甲庚申之歳自太清仙境分光化氣乗
　日精駕九龍化爲五色流珠託胎於玄妙
　玊女天水尹氏巳而孕歷八十一年當殷
　二十二王武丁庚辰歳二月十五日降誕
　於亳之苦縣瀬鄉曲仁里即今太清宫也
　殷以建丑爲歲首殷之二月十五日即今
　之上元節也青羊宫碑云殷髙宗御極之
　世周文王演易之初神光流入於瓊胎瑞
　彩結成於金骨不坼不疈誕彌於八十餘
　齡降瑞降祥過期者二萬餘畵至甲寅歳
　歷三十五年一日忽乗白鹿履庭檜而昇
　天矣
　今昇天檜太清宫猶存歐陽文忠公詩云
　青牛西出關老子始著五千言白鹿去昇
　天爾來忽記三千年當時遺蹟至今在隠
　起蒼檜猶依然
帝紂丁卯老君降于岐山之陽號爕邑子時
　周文王爲西伯召爲守藏史武王克殷遷
　爲柱下史
　隋内史薛道衡祠庭頌云爰自伏羲至於
　周世綿歷歳代易號變名在文王武王之
　時居藏室柱史之職市朝屢易貌不改焉
成王時號經成子
康王時號郭叔子仍柱下之職
昭王時去官歸亳以二十五年癸丑五月壬
　午西過函谷關度關令尹喜明年甲寅授
　喜道德五千言是歳四月於喜宅南小山
　上昇天即有五色光貫紫㣲井水皆溢二
　十七年乙卯復分光降生於蜀國李太官
　家至二十九年丁巳㑹尹喜於青羊之肆
　唐記云青羊肆者太上玄元天皇大帝第
　二降生之所
穆王四年甲申復還中國東遊扶桑㑹大帝
　校集羣仙
　穆王内傳云穆王聞君眞人得道上昇乃
　爲修樓觀置道士七人以奉祠事
夷王元年乙丑老君與玄古三師降于蜀綿
　竹之三學山授李眞多之道厲王二十一
　年庚子老君降于樓觀授道士宋倫以中
　景之道通真之經并靈飛六甲素奏丹符
宣王四十三年丙辰老君降于渭川吿王以
　歳星北遷言周將衰後二年幽王立
　唐歷代應現圖云周宣王時有採薪行歌
　者人莫能識以問老君老君曰此活國人
　修習無上正眞之道也
幽王二年辛酉地動涇渭洛皆震老君曰周
　將衰矣不及十年之數後果爲犬戎所滅
平王二十三年癸卯十二月老君復出闗開
　化諸國遂至西流麟等洲考校羣仙事訖
　復還中國岀西昇記
敬王十七年戊戌孔子謂南宫敬叔曰吾聞
　老聃博古而該今通禮樂之原明道德之
　歸則吾師也與敬叔皆至問禮
威烈王二年丁未老君過秦秦獻公授館致
　禮問以曆數
顯王八年庚申老君東遊赤城蒙山過扶桑
　校集羣仙已而隱于景山之太室少室
報王九年乙卯泰昭王立老君與尹喜諸仙
　西遊女几雞頭天柱復出散關遂昇崑崙
　還紫㣲上官昭王聞之乃於老君所經由
　處爲置城邑以表聖迹故立老停驛尹喜
　城見天師傳及蜀圖經
老君應感無方變化莫測或昇或降莫能究
　悉今考傳記并長曆推計自殷武丁庚辰
　至周赧王乙卯凡出入隱顯綿歷九百九
　十六年在殷一百七十四年在周八百二
　十二年正與史傳及諸經典相合魏明帝
　賛云爲周柱史經九百年大學博士呉楊
　昊亦云老君變通靈應難測旣生商日又
　仕周時計其始終乃歷千歳此皆舉其成
　數也史記稱或云百六十歳或云二百歳
　者是據孔子時人斟酌老君之歲數云爾
　不能知其寶是以毎事言蓋言或也劉向
　賛之曰德合元氣壽同兩儀據諸傳記說
　雖不同莫不賛其長夀蓋儒者以長生升
　天之說為誕故但云莫知所终
秦始皇二十八年壬午封禪泰山乃建老君
　祠干樓觀之南躬行饗禮前漢文帝初老
　君先降于陜河之濱人號為河上公亦曰
　河上丈人帝親訪之老君授以道徳二經
　今陝府北有河上公廟望仙臺存焉見史
　記
成帝河平二年甲午老君降于瑯琊郡曲陽
　淵授于吉大平經岀漢書
安帝永初三年已酉老君降于泰山召江夏
　吏劉圖校定天下簿籍因示圓罪福報應
　之事見唐紀聖賦及應現圖
順帝漢安元年壬午老君降于蜀之鶴鳴山
　授天師張道陵正一盟威祕籙五月再降
　賜太清中經建康元年甲申老君再降于
　閬州雲臺山授天師以三洞衆經及超度
　九祖齋直之之法見天師傳及蜀圖經
桓帝永壽元年乙未老君降于成都授天師
　北斗削死注生之法今成都府玉局化是
　其地也又降于鹿堂山授以制六天斬邪
　之文見天師傳及蜀圖經延熹八年乙已
　帝遣中常侍左悺韻苦縣祀老君命邊韶
　撰碑文九年帝親祀老君於濯龍宫用郊
　天樂見後漢紀
靈帝光和二年己未老君降于天台山授仙
　人葛玄上清靈寳大洞等經及三籙七品
　齋法見天台山記及太極仙公傳
魏文帝黄初四年癸卯帝親詣若縣老子廟
　致祭令有司重修廟宇見崔玄山瀬鄉記
陳留王咸熈元年甲申老君降于隴右臨洮
　郡謂王始曰天下不乆當太平見醫書
骨安帝元興元年壬寅老君下降按行山嶽
　至華山勑仙人成公興令移居嵩山仍賜
　以仙藥見後魏書
後魏明元神瑞二年乙卯老君降于嵩山授
　道士冦謙之雲中音誦新科之戒
太武太延元年乙酉老君降于嵩山命㓂謙
　之授帝以太平眞君之號遂改元太平眞
　君並岀魏書及道釋誌
武帝太昌元年壬子遣散騎常侍饒傑侍御
　史邯鄲亮重修毫州老君廟見瀬鄕記
隋文帝眀皇六年丙午詔亳州剌史楊元胄
　重修老君廟宇勑内侍舍人薛道衡撰碑
　及祠庭頌見隋書
煬帝大業十三年丁丑老君降終南山語山
　人車淳風以唐公受命之符出金鎖流珠
唐髙祖武德二年已卯老君降于羊角山語
　吉善行令奏聞云唐得聖治社稷久長出
　唐書
　五年壬午老君再降于廟所告以破賊之
　期岀唐書
太宗貞觀元年丁亥七月丙午勑修毫州老
　君廟給户二十以供洒掃出通志
髙宗龍朔二年壬戌帝幸洛陽宫建清廟于
　北邙山以祠老君設醮慶賛老君降于殿
　上二眞人夾侍光曜階壇衆咸瞻仰宫闈
　令權大力等列狀奏聞詔依所見圖寫爲
　瑞像見洛州録事查濩師奏狀乾封元年
　丙寅帝封岱嶽駕至毫謁老君御製册文
　上尊號曰太上玄元皇帝聖母爲先天大
　后出唐書儀鳯二年戊寅𠡠建醮於洛陽
　清廟老君降于壇上祥光照暎乘白馬履
　壇石皆有迹衆所瞻仰即以奏聞賀表有
　云金相玉毫彩奪夜明之景白駒丹鬛迹
　流天駟之庭見朝散大夫孫瑞奏表
玄宗開元三年乙卯東封岱嶽回謁毫州老
　君廟親書道徳二經俾刻諸石以老君降
　誕日爲玄元節御製讃文書于寶帳額上
　見寶録開元二十九年辛巳閏四月帝夢
　老君告云吾有像在京城西南上遣使求
　之果得老君玊像迎至興慶官命畫眞容
　分置諸州開元觀出通鑑天寶元年壬午
　老君降于丹鳳門外語田同秀曰我昔將
　入流沙藏一金匱靈符在尹喜舊宅可奏
　帝取之帝遣使求得之於函谷闗故墟出
　唐書天寳二年癸未正月上老君尊號曰
　太聖祖玄元皇帝九月制改譙郡紫極宫
　爲太清宫此太清宫得名之始也見唐書
　十二月帝幸華清官老君降于朝元閣上
　遂改朝元閣爲降聖閣見唐史天寳七載
　戊子上老君尊號曰聖祖大道玄元皇帝
　九載庚寅老君降于太白山語山人王玄
　翼以寶仙洞有妙寶眞符上命刑部尚書
　王倕等往求果得之十三載甲午二月癸
　酉帝朝獻太清官加上老君尊號曰太聖
　祖髙上大道金闕玄元天皇大帝十五載
　丙申老君見于漢中郡黑水之側帝命刻
　石像於所見之處老君又乗白鹿降于利
　州益昌嶺上示收禄山之兆詔於所見之
　處立白然觀並出唐書
肅宗至德二載丁酉老君降于通化郡雲龍
　巗自地接天儀像炳然詔圖其本眀皇御
　製賛曰晝見殊相浮空瑞色道釋人天作
　禮瞻奉申命藻繪示諸郡國(見唐太上髙)
　(皇瑞像賛序)
敬宗寳曆二年丙辰老君降于太清宫前御
　路(見柳公權書韋處厚所撰碑)
懿宗咸通十年己丑九月徐州賊龐勲來冦
　亳領其徒三千餘人趍太清宫欲據爲營
　壘時士庶數百餘家在宫避難咸見老君
　乗空而行須臾黒霧昏曀賊迷路自相蹂
　踐勲亦溺水而死見汴州節度李蔚奏狀
僖宗廣明二年庚子七月黄巢攻刦郡邑將
　焚亳州太清宫忽陰風四起變暑爲寒賊
　衆駭散卒不能攻而去見唐書
宋太祖建隆元年庚申遣使諸亳州太清宮
　致祭
木宗淳化四年癸巳遣内侍李守倫等下兩
　浙選擇良材重修亳州太清宫詔水部員
　外郎和濛撰碑
眞宗咸平五年壬寅遣内侍陳延慶增修毫
　州太清宫仍給衞士大中祥符五年壬子
　遣三司使丁謂代謁七年甲寅駕幸亳州
　謁太清宫親奉寳册上尊號曰太上老君
　混元上徳皇帝巳上並岀宋朝事實
哲宗紹聖五年戊寅亳州剌史喻陟奏太清
　宫屢降瑞應遂遣内侍蘇珪就宫建普天
　大醮三千六百分仍詔本路轉運司凡宫
　宇弊壞者隨即繕完
徽宗崇寧元年壬午詔翰林學士張商英撰
　亳州太清宫碑記徽宗御篆額賁于碑首
　出宋寶録政和二年壬辰老君乗白馬駕
　祥雲降于茅山玉晨觀授梁先生加句天
　童護命經見句曲志其餘降見事迹記傳
　不繋時代者不述與夫放光現瑞靈應等
　事非化身下降者亦不復載于譜也


太上老君年譜要略終
