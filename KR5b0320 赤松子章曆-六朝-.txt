#+TITLE: 赤松子章曆-六朝-
#+DATE: 2018-05-12 10:21:49
#+SOURCE: github.com/kanripo/KR5b0320 master 121336e4                
赤松子章曆卷之一豈一
謹按太眞科及赤松子曆漢代人鬼交雜精
邪遍行
太上垂慈下降鶴鳴山授張天師正一盟威
符籙一百二十階及千二百官儀三百大章
法文祕要救治人物天師遂遷二十四治敷
行正一章符領户化民廣行隂德爾後年代
綿逺寳章缺失今之所存十得一二又按赤
松子問天老平長已丑上章何不報平長答
云見扶章齎到天門門閉復問一日一夜何
時開何時閉平長具答悉如科文且世人求
貢章奏或爲家國或爲已身或爲眷屬或爲
先亡種種不同具如分别又云人生年命悉
有星宿管係若爲惡事記名黒簿令人精神
恍愡夢寐不安旣多迍邅更減年算若清心
信向之士崇尚道法求乞章符奏即罪滅福
生増添禄壽先靈遷逹願念從心凡曰奏章
先須備信神明鑒燭冀質誠心若都無信即
神明不納責子有慳鄙不捨之心又云章無
的信富饒者増之貧窮者減之或有官髙富
足之家心希功德而恡惜財物便效貧窮之
人出信如此亦無益於有爲科云有寒棲貧
乏之人求請章醮師爲代出法信舊章雖各
具所用大抵有三天子王公庶人且尊早不
同品目各異不可殽混而無分别科云章信
之物施散貧窮宜行隂德不可師全用之十
分爲計師可費入者三分而巳天科嚴峻犯
者獲罪於三官殃延九祖永爲下鬼可不愼
之令並次比具有條貫冀行之者知次第焉
章信
天旱章
　米一石二斗油一斗二升命素一疋淨席
　一領筆二管墨二笏五方綵隨方色紙二
　百四十張銀鐶一雙重一兩二銖香二兩
請雨得水過止雨章
　米一石二斗油一斗二升命素一疋淨席
　一領華二管墨二笏五方綵隨方色紙一
　百二十張香一兩錢一千二百文
却蟲蝗䑕災食苖章(明信儀)
收䑕災草(闕信儀)
收除虎災(闕信儀)
解呪詛章(闕信儀)
消怪章
　芒繩一百二十尺刀一口五方綵隨方色
　錢一千一百文米一石二斗筆一管命素
　一疋墨一笏
禳災却禍延年拔命却殺都章
　命素一疋錢一千二百文油一斗二升米
　一石二斗紙二百四十張筆二管墨二笏
　香二兩果子
本命謝過口啓章
　　　　闕信儀
飛度九厄天羅章
　青絲一百二十尺算子一百二十枚米一
　石二斗命素一疋錢一千二百文香二兩
　紙一百二十張油一斗二升筆一管墨一
　笏
却三災章(闕信儀)
青絲拔命章
　命素四十尺米一石二斗錢一千二百文
　𥿄一百一十張筆墨各一算子百十枚
　錫人五身香一兩油一斗二升
疾病醫治章闕信儀
疾病困重收減災邪拔命保護章(闕信儀)
扶衰度厄保護章
　命素一疋米一右二斗錢一千二百文油
　一斗二升香一兩紙一百二十張筆一管
　墨一笏
謝土章(闕信儀)
却虚耗鬼章(闕信儀)
言功安宅章(闕信儀)
斷瘟毒疫章(闕信儀)
斷𩲲泉章(闕信儀)
解天羅地網章
　命素一疋錢一千二百文白米一石二斗
　油一斗二升香一兩紙一百二十張朱繩
　一百二十尺釧子一素絲一兩筆一管墨
　一笏
驛馬章
　亦云開度章金人一身五方綵各一疋紫
　案巾牙笏一冠一衣一領幘一筆墨算子
　紙青絲席一書刀一水履一紫𠌂蓋一錢
　一千二百文米一石二斗命素一疋油香
謝五墓章
　黄繒一疋白米一石二斗油一斗二升錢
　一千二百文筆一管紙一百二十張墨一
　笏香一兩果子
解五墓章
　錫人五形米一石二斗錢一千二百文命
　素一疋墨一笏油一斗二升紙一百二十
　張筆一管算子一百二十枚
謝先亡章(闕信儀)
保胎章(闕信儀)
催生章(闕信儀)
小兒上光度化章
　米一石二斗錢三百六十文命素一疋紙
　一百二十張
保嬰童章(闕信儀)
斷亡人復連章(闕信儀)
疾病謝先亡章(闕信儀)
疾病破棺章闕文
　白素四十尺金人一形刀一口斧一張鑿
　一大槌一鋸一炭三十斤木衝一雙鍬一
　紙一百二十張錢一千二百文筆墨一副
　油一斗二升
收除火災章
　五方綵五疋素絹一疋銀鐶一雙錢一千
　二百文墨一笏米一石二斗油一斗二升
　紙一百二十張筆一管席一領絳巾一丈
　二尺
甲子丐過章(闕文/信儀)
上清言功章(闕信儀)
三五雜籙言功章(闕信儀)
絶泰山死籍言功章(闕信儀)
遷逹先亡言功章(闕信儀)
百姓言功章(闕信儀)
收怪章
扶衰章
斷傷章
斷官章
大斷骨血注代命章
斷土章
拔厄章
救難章
斷墓章
斷子注章
解一身羅網章
拔墓章
拔天河章
拔三十六獄章
初化除罪章
求子章
夫妻積病療治章
産後疾病首罪乞愈章
夫妻興氣相應首過章
暴病請官一時相付章
家道轗軻絶子請宅乞祐章
宅中光怪歸命乞丐白章
疾病牒所犯移徙諸忌請官救章
疾病歸化心口有違攺更乞恩章
請官收捕妄作一法章
夫妻離别斷注消怪章
違犯科要首謝乞原章(巳上二十七章皆闕文)
　右同用白素四十尺白米一石油一斗香
　一斤紙一百張筆一雙墨一笏書刀一口
　席二領布巾五尺
憂厄困辱謝過解咎章
　金鐶一雙書刀一口紙一百幅筆二管墨
　一笏米五斗席二領香五兩
始覺有疾首罪乞恩章
　錢百一十米三斗紙百幅筆二管墨一笏
　香一兩席一領書刀一口
疾病累日謝醫救治章
　紙百幅筆二管墨一笏書刀一口米三斗
　香一兩席一領錢一百二十文
斷瘟疫章
　紙百幅香三兩筆一管墨一笏書刀一口
　席二領油一斗錢七十文繒一丈二尺隨
　家口多少各别
請雨章
　油三斗六升筆二管墨一笏紙百幅米砂
　一兩香三兩席二領米五斗錢三百六十
　五文
疾厄斷除鬼訟拔危保安章
　𥿄三百張油三斗青絹四十尺筆一管墨
　一笏香五兩米五斗席二領書刀一口
解九五元辰厄㑹章
　白米石二席四領油一斗二升絳繒一疋
　無者用紙百張筆二管墨二笏書刀一口
　算子百二十金鐶一雙香二斤絳繩三種
　毎種九條百二十尺厄重者五色絲各三
　兩
請晴章
　蠟五斤筆二管墨二笏紙百幅朱砂五兩
　書刀一口席二領米五斗
解八卦元辰大厄章
　白素四十尺米一石二斗油一斗二升書
　刀一口素絲五兩金鐶一雙重二分錢一
　千二百亦可六百或三百八十四文算子
　百二十紙百幅香一十三兩筆二管墨一
　笏席二領書刀一口
退盜章
　五色左繩隨方丈數青紋九十尺大刀一
　口紙一百張筆墨一副香三兩席一領書
　刀一口米五斗
入居改易不利大小謝宅章
　紙百二十張筆一管墨一笏書刀一口五
　方綵各隨方數蠟五斤席二領米五斗錢
　百二十文香三兩
新居恐懼鎭宅章
　黄繒十尺錢百二十文米五斗席二領紙
　百幅筆一管墨一笏香三兩書刀一口
虚耗光怪斷絶殃注章
　𥿄百張筆一管墨一笏書刀一口席一領
　油一斗黄布一十四尺白米石二香二兩
解釋三曽五祖塜訟章
　术五十斤燒及作散法在後十五斤二十
　五斤亦得黄布五丈米一石五斗紙一百
　張墨一笏筆一管香一兩席一領
官私咎謫死病相連斷五墓殃注章
　紙百張筆一管墨一笏書刀一口席一領
　油一斗黄布二十四尺米一石二斗朱砂
　一兩香一兩
數夢亡人混渉消墓注章
　黄布五丈白素四十尺油三斗六升紙一
　百張筆一管墨一笏書刀一口香三兩朱
　砂二兩
宅中怪異小驅除章
　紙五十張筆一管墨一笏米三斗席一領
　香一兩錢七十二文
喪葬後大驅除章
　紙一百張筆二管墨一笏書刀一口香一
　兩席一領米三斗錢百二十文朱砂一兩
　繒十尺
病死不絶銀人代形章
　銀箔人隨家口多少一人一形銀無用錫
　人或錢九十九奏章後投水中紙百張筆
　一管墨一笏書刀一口米五斗香二兩繒
　一丈一尺
疾病多怪收捕故氣章
　桃符六十枚板長尺二寸廣一寸二分厚
　三分赤小豆九斗左繩百一十尺大刀一
　口紙百張筆一管墨一笏席一領香二兩
　書刀一口
疾厄沈滯解二十四獄章
　青紋二十四尺香二兩紙一百張筆一管
　墨一笏米五斗刀一口席一領
拔五獄救疾章
　素絲三兩金鐶一雙香十兩紙百張筆一
　管墨一笏席一領米五斗書刀一口
解五斗閉繫災絶拔命章
　白素四十尺素絲三兩金鐶一雙墨二笏
　筆二管紙二百張香五兩米五斗書刀一
　口
夢見亡人閉繫大遷達章
　素絲四十尺紙一百張筆一管墨一笏書
　刀一口油一斗席二領香三兩錢百一十
　文米五斗
夢見亡人愁恨小遷達章
　紙百張筆一管墨一笏書刀一口油一斗
　香二兩席一領米三斗錢百二十文
服滿後遷達請恩章
　紋繒四十尺紙百張筆一管墨一笏米五
　斗書刀一口油一斗香七兩席二領錢一
　百二十文
解呪詛章
　錢三百二十六文命綵隨年數紙一百張
　筆墨各一副米五斗席二領香五兩書刀
一口
　解五方呪詛章
　錢三百六十文命絲隨年數紙一百張筆
　一管墨一笏米三斗席二領香五兩書刀
　一口五色絲隨方數
乞子章
　油一斗四升米二石四斗紙一百張筆一
　管墨一笏朱砂二兩書刀一口席一領命
　素一疋錢一千二百文香五兩
銷口舌誹謗章
　蠟三斤炭五十斤錢百二十文米三斗席
　一領香五兩紙五十張筆墨一副書刀一
　口
解厄延命章
　米九斗油七斗錢一百二十文紙一百張
　筆一管墨一笏書刀一口香一兩席二領
積病忽劇急請命章
　白素四十尺米一石油五斗香二兩紙一
　百張筆一管墨一笏書刀一口席二領
延算拔命章
　紙一百張筆一管墨一笏香五兩朱砂二
　兩書刀一口席二領金鐶一雙青絲三兩
　絹一疋米一石二斗算子百二十枚
録魂魄章
　錢一百一十文席一領朱砂一兩香二兩
　書刀一口紙一百張筆一管墨一笏米三
　斗
度厄保護章
　和香五斤席一領紙一百張筆一管墨一
　笏書刀一口米三斗
八方大保護章
　紙一百張墨一笏筆一管書刀一口絹一
　疋米一石二斗油三斗銀鐶一雙素絲三
　兩和香一斤席二領
五方生養保護章
　米一石二斗白素四十尺香五兩席二領
　紙一百張筆一管墨一笏書刀一口
滯疾進退解羅網章
　白素四十尺米一石金鐶二𩀱紙一百張
　筆一管墨一笏書刀一口朱砂五兩香五
　兩席一領
扶衰度厄解羅網章(巳上三十九章皆闕文)
　金鐶二雙素絲二十四兩白素四十尺米
　一石香五兩紙一百張筆二管墨一笏書
　刀一口席二領
爲天地神祇言功章
三五言功章
除太山死籍章
爲先亡言功章
三月一時言功章
三㑹言功章
酆都章
　米一石二斗炭五十斤油一斗二升著身
　衣三事命素一疋香二兩錢一千二百文
　紙一百二十張筆一管墨一笏
生死解殗洗蕩宅舍章(▲信儀)
大醮宅章
　五方綵各一疋命素一疋油一斗二升紙
　二百四十張錢一千二百文米一石二斗
　筆一管墨一笏香二兩
開通道路章
　衣服三事錢三百六十文絹巾一丈五尺
　衣綿三事紙一百二十張
拔河章(▲信儀)
保蠶章
　油二斗四升白素一疋米一石二斗紙五
　貼筆墨各五事雞卵一雙
接算章
　青絲一百二十尺算子百二十枚錢一千
　二百文米一石二斗油一斗二升香五兩
　命素一疋金鐶一𩀱紙百二十張墨兩笏
　筆兩管
大塜訟章二通
沐浴章
解謫章
乆病大厄金紫代形章
　錢二百四十文紫紋四十尺金人一形重
　一兩二銖墨一笏紙二百張書刀一口香
　十兩席二領米一石二斗筆一管油一斗
朱砂五兩
收魘夢章
爲亡人首悔贖罪解謫章
齎亡人衣物解罪謫遷達章
滅度三塗五苦錬尸受度適意更生章
出喪下葬章
新亡遷達開通道路收除土殃斷絶復連章
新亡灑宅逐注却殺章
受官拜章
臨官蒞民章
受官消滅妨害章
遷臨大官章
保護戎征章
　　　論三等章
千二百官儀三百大章章中雖各具質信然
教跡來乆行之者多有増減所以尊卑雷同
髙下不等今抄出三等約爲凖的
繒綵天子用紫紋疋數王公用本命色丈數
庶人用縵繒尺數
鎭錢天子用金錢王公用銀錢庶人用銅錢
禄米天子三石六斗王公二石四斗庶人一
石二斗
鎭油天子一石二斗王公六斗四升庶人二
斗二升
用香天子全斤王公半斤庶人三兩五兩
紙筆墨朱砂此物給主者書章起草換易陋
誤應是諸章悉須置辦不可暫闕其餘並依
本例色目不得謬濫違減年算
　　　章辭
凡欲奏章先具辭䟽列郷貫里號官位姓名
年幾并家口見存春屬男女大小等令依道
科齎某法信於某處詣某法師請求章奏伏
乞慈悲特爲關啓辭中或說事意須質而不
丈拙而不工樸而不華眞而不僞直而不肆
辯而不煩弱而不穢清而不濁簡要輸誠則
感天地動鬼神御上天曹報應立至如違奪
算一紀
　　　天門開時
子日卯巳未酉亥丑開(子爲日神傷師/命時不可用)
丑日辰午申戍子寅開(丑爲日神傷牛/犢時不可用)
寅日卯巳未酉亥丑開(寅爲日神傷六/畜時不可用)
卯日辰午申戍子寅開(卯爲日神傷/師時不可用)
辰日卯已未酉亥丑開(辰爲日神傷父/母時不可用)
巳日辰午申戍子寅開(巳爲日神傷婦/女時不可用)
午日卯巳未酉亥丑開(午爲日神傷師/時不可用)
未日辰午申戍子寅開(未爲日神傷病/者時不可用)
申日卯巳未酉亥丑開(申爲日神傷逺/人時不可用)
酉日辰午申戍子寅開(酉爲日神傷飛/鳥時不可用)
戍日卯巳未酉亥丑開(戍爲日神傷逺/行時不可用)
亥日辰午申戍子寅開(亥爲日神傷行/人時不可用)
　　　天門閉時
辰午申戍子寅閉(子日)卯己未酉亥丑閉(丑/日)
辰午申戍子寅閉(寅/日)卯巳未酉亥丑閉(卯/日)
辰午申戍子寅閉(辰/日)卯巳未酉亥丑閉(巳/日)
辰午申戍子寅閉(午/日)卯巳未百亥丑閉(未/日)
辰午申戍子寅閉(申/日)卯巳未酉亥丑閉(酉/日)
辰午申戍子寅閉(戍/日)卯巳未酉亥丑閉(亥/日)
　　　五音呈章利用
建日可呈章九通(利上開化大道收捕凶殃/鬼賊不上誅符▲傷一門)
(及師忌申時斗/▲下他▲此)除日可呈章十二通(利上治/病分解)
(冢墓殃考連達子孫不/上保護錢財忌酉時)滿日可呈章六通(利/上)
(安穩塜墓及保護錢財不上解宅/中虚耗傷六畜時不可用忌戍時)平日可呈
章十七通(利上分解百功禁忌收除衆邪不/上保護錢財六畜傷師及奴不可)
(用忌/亥時)定日可呈章十七通(利上五方保護安/宅解上公虚耗不)
(上收除故炁傷/長者忌子時)執日可呈章五通(利上收百/鬼賊解中)
(捕者不上治病/傷病者忌丑時)破日可呈章七通(利上誅房/廟收滅殃)
(怪伏尸惡死不上解塜/墓絶世不言忌寅時)危日可呈章十二通
(利上度星解亡人復連先世牽速/子孫不上安宅傷六畜忌卯時)成日可呈
章十八通(利上録署保護大小治病不/上遠行行人不還忌長時)收日
可呈章百二十通(利上首謝度厄保護六畜/安宅不上解官有獄死忌)
(巳/時)開日可呈章百二十通(利上收除故炁房/廟千師萬巫六畜)
(衆精室中魍魎雜神之厄不/解亡人復連六畜死忌午時)閉日可呈章五
通(利上解土工禁忌破射年命/不上保䕶大小傷材忌未時)
　　　五音利用
宫音屬土長生申(七/月)沐浴酉(八/月)冠帶戍(九月/小墓)
臨官亥(十/月)帝王子(十一/月)衰丑(十二/月)病寅(正/月)死
卯(二月/白虎)墓辰(三月/大墓)絶巳(四/月)囚死午(五/月)廢休未
(六/月)破殺寅卯本音亥子刑殺亥子季殺丑未
商音屬金長生巳(四/月)沐浴午(五月/白虎)冠帶未(六/月)
(小/墓)臨官申(七/月)帝王酉(八/月)衰戍(九/月)病亥(十/月)死子
(十一/月)墓丑(十二月/大墓)絶寅(正/月)囚死卯(二/月)廢休辰
(三/月)本音申酉破殺寅卯刑殺巳午季殺辰戍
角音屬木長生亥(十/月)沐浴子(十一/月)冠帶丑(十/二)
(月小/墓)臨官寅(正/月)帝王卯(二/月)衰辰(三/月)病巳(四/月)死
午(五/月)墓未(六月/大墓)絶申(七/月)囚死酉(八月/白虎)廢休戍
(九/月)本音寅卯刑殺申酉季殺丑未
徴音屬火長生寅(正/月)沐浴卯(二/月)冠帶辰(三月/小墓)
臨官巳(四/月)帝王午(五/月)衰未(六/月)病申(七/月)死酉(八/月)
墓戍(九月/大墓)絶亥(十/月)囚死子(十一/月)廢休丑(十二/月)
本音巳午破殺子亥刑殺申酉季殺丑未
羽音屬水長生申(七/月)沐浴酉(八/月)冠帶戍(九月/小墓)
臨官亥(十/月)帝王子(十一/月)衰丑(十二/月)病寅(正/月)死
卯(二/月)墓辰(三月/大墓)絶巳(四/月)囚死午(五月/白虎)廢休未
(六/月)本音亥子破殺巳午季殺丑未
　　　六甲旬天門開時
甲子旬辰時天門開甲戍旬寅時天門開
甲申旬子時天門開甲午旬戍時天門開
甲辰旬申時天門開甲寅旬午時天門開
　　　上章吉日
甲午吉利甲戍大吉甲申吉乙未乙亥丙午
丁丑丁巳戊子巳亥巳卯巳酉巳未庚午庚
子庚辰庚戍庚申辛巳辛卯壬午壬子壬辰
癸卯癸未癸丑並吉
正月十一日二月三日十八日三月七日九
日四月十五日五月二日五日六月三日十
三日七月一日十七日八月二日八日十八
日九月九日十月五日十一月四日十六日
十二月二十一日
　　　五德日
甲辰丙辰甲午(巳上三日可謝/罪求乞善願吉)
　　　天願日
巳丑(此日求乞善/願昜遂心)甲辰乙巳(此日名天生日/宜設醮大吉)
　　　修齋吉日
毎月三九十一十七十八二十四二十七日
(巳上齋日大吉此日令人歡樂功德/成就齋主長生主人受福師得仙道)三元八
節甲子庚申三會五臘十直本命行年四始
(巳上等日/修齋大吉)
　　　醮章吉日
巳酉壬申庚辰壬子辛未甲寅戊子癸丑巳
丑丙申壬辰甲午乙玄丁酉庚子丙午丙辰
庚申甲子乙丑庚午癸酉甲戍乙玄己卯辛
巳甲申乙酉丁亥甲午乙未甲辰丁未庚戍
戊申戊午己未辛酉癸玄丁卯壬午己丑辛
卯丁巳(上作醮/祭大吉)
　　　七星醮日
建滿平定成收閉(巳上醮星神下降主/人歡喜得福進財)
　　　六甲章符日
甲子上章凶設醮書符吉(厭百鬼/不去)
乙丑章符凶醮吉(厭百鬼/去不逺)
雨寅章醮凶符損三人(厭百鬼/去百里)
丁卯章醮吉符鎭宅凶(百鬼/不去)
戊辰章醮符凶(鬼煞/三人)
己已章符吉醮凶(鬼南去/百里)
庚午章醮符吉(鬼速/去)
辛未章吉醮符凶(鬼不/去)
壬申章符凶醮吉(鬼損二人鬼/西去七百里)
癸酉章符凶醮吉(鬼殺人/不去)
甲戍章醮吉符五人凶(鬼去/子里)
乙亥章醮吉符二人凶(鬼東去/一百里)
丙子章醮符吉(鬼南去/七百里)
丁丑章吉醮凶符妻凶(鬼東去/九百里)
戉寅章醮凶符吉(鬼東去/百里)
已卯章凶醮吉符中子凶(鬼南去/百里)
庚辰章吉醮凶符奴婢凶(鬼不/去)
辛已章醮吉符凶(鬼南去/千里)
壬午章醮吉符失火(鬼南去/萬里)
癸未章吉醮凶符得財(鬼南去/萬里)
甲申章醮吉符宅得財(鬼西去/萬里)
乙酉章醮吉生貴子符凶(鬼西去/萬里)
丙戍章醮吉符益財(鬼去/千里)
丁亥章醮吉符中子吉(鬼不/去)
戊子章醮符吉(鬼東去/萬里)
已丑章醮符吉(鬼束去/萬里)
庚寅章醮吉符凶(鬼不去/殺家長)
辛卯章吉醮符凶(損中子/鬼不去)
壬辰章吉醮符凶(鬼不/去)
癸已章醮吉符傷母(鬼不/去)
甲午章醮吉符王凶(鬼去/不逺)
乙未章吉醮凶符失火(鬼東去/萬里)
丙申章醮吉符凶(鬼去/他方)
丁酉章凶醮吉符小子凶(鬼南去/十里)
戊戍八靖忌醮符不帶二人凶(鬼不/去)
巳亥章符吉醮殺婦(鬼不去殺/六畜凶)
庚子章醮吉符失火(鬼不/去)
辛丑章吉醮凶符女子凶(鬼不/去)
壬寅章寄吉醮凶(鬼不/去)
癸卯章符吉醮凶(鬼不/逺去)
甲辰章凶醮符吉(鬼不/去)
乙已章醮吉符家長凶(鬼妨/家母)
丙午章醮凶符婦凶(鬼去/千里)
丁未章醮吉符子凶(鬼南去/萬里)
戊申章吉醮凶符得財(鬼去不/五人凶)
已酉章醮吉符長子凶(鬼)
庚戍章醮吉符凶(鬼不/去)
辛亥章凶醮吉符必關(鬼去/不逺)
壬子章醮符吉(鬼不/去)
癸丑章醮符吉(鬼去/不逺)
甲寅章醮吉符二人凶(鬼不/去)
乙卯章醮吉符傳財(鬼不/去)
丙辰章醮吉符得財(鬼南去/萬里)
丁已章醮吉符凶(鬼南去/萬里)
戊午章醮符吉(鬼去/不逺)
巳未章凶醮吉符二千石(鬼不/去)
庚申章醮吉符凶殺三人(鬼不/去)
辛酉章醮吉符凶(鬼去/千里)
壬戍章吉醮凶符(鬼去七/百里)
癸玄章醮吉符凶(鬼不/去)
　右六甲章符厭百鬼等日冝細看之


赤松予章曆卷之一


赤松子章曆卷之二豈二
　　　受道倍日
正月二月(子日五十倍丑日四十倍寅日殺/子卯日殺妻辰日大凶巳日自如)
(午日七十倍未日殺身申日殺父酉/日殺子戌日七十倍亥日五十倍)三月四
月(闕/注)五月六月(子日殺子丑日大凶寅印日/凶辰日五十倍巳日殺子午)
(日自刑未日殺婦中日殺父酉日/五十倍戌日二十倍亥日不吉)七月八月
(子日五十倍丑日大吉寅日大凶卯日殺毋/辰日大凶巳日四十倍午日殺子未日五十)
(倍中日三十倍酉日殺母/戍日二十倍亥日五十倍)九月十月(子日自/如丑日)
(五十倍寅日凶卯日二十倍辰日七十倍巳/日大凶午日殺子未日二十倍申日三十倍)
(酉日殺母戍日/殺子亥日殺婦)十一十二月(子日殺子丑日/殺子寅日二十)
(倍卯日五十倍辰日五十倍巳日殺父午日/殺婦未日七十倍申日三十倍酉日三十倍)
(戍日大凶/亥日殺婦)
　　　書符式
凡欲書符先向王方叩齒勑劒水存七星呪
噴了啓曰
元命眞人唐葛周三將軍今有男女某甲疾
病告訴向臣求乞救護臣謹依道法以道眞
符與某甲吞帶當願勑下真官直符使者百
千萬重道氣隨禁降入符中行神布氣搜索
邪精誅戮鬼賊救濟天人次存思案前五色
眞氣眞氣上左右有直符童子朱衣青裙案
前有一行符將軍朱衣玄冠佩劒持鉞斧左
右各有一直符黄冠黄裙緋褐執劒我面前
有左日右月去面九寸日月光芒履朱盞頭
上七星星在頭魒在朱盞上畢口三云合明
天帝日了存朱筆爲螣蛇便閉氣書符
凡書符之法先以青墨郭外四周乃以丹書
符文於内若無青墨丹亦可用
苦書治邪病符當用虎骨眞朱合研研畢乃
染筆書符呪曰
謹勑臣身中五體眞官魂爲天父魄爲地毋
頭爲雷公髮爲黒雲頂爲明星腦門爲朱雀
眉爲箕麟眼爲日月鼻爲虎賁上脣爲風伯
下暦爲雨師舌爲九州都督喉爲九層樓臺
左頰爲東王公右頰爲西王毋耳爲仙童逺
聽項爲天柱肩爲金剛肘爲力士左臂爲璇
璣却狄大將軍右臂爲玉衡破狄大將軍掌
爲火車指爲甲卒肝爲青帝肺爲白帝心爲
赤帝腎爲黒帝脾爲黄帝膓爲黄龍膽爲太
一膀胱爲河伯血爲水官筋爲天網骨爲地
網毛爲天羅足爲白馬前歩三官各領七千
萬衆乗駕大車並從臣身中出助臣書符行
炁破殺兇魔魍魎魑魅惡鬼邪炁急急如
太上口勑律令
甲子旬(治病使者領炁功/曹子時太上還治)甲戌旬(治病使者/治病功曹)
(戊時太/上還治)甲申旬(治病使者治病功/曹申時太上還治)甲午旬(治/病)
(使者正一功曹/日中太上還治)甲辰旬(治病使者中部功/曹食時太上還治)甲
寅旬(治病使者直使功/曹平明太上還治)
　右凡書符取此時乞願符禁迅速
　　　書章法
書章筆硯勿雜用研墨左轉四十九重磨亦
然以聞去再拜下一寸臣姓去以聞隔三行
太清去臣姓三行太歲去太清三行若書章
巳成而有小事經年不可上若未下細字經
月可上細字上度三寸五分中度四寸五分
下度五寸不得過此今人多言一寸五分非
也章至太歳紙盡不可上若有主行即可若
兩行可全紙續之錯誤脫字小章不過三字
大章以意量之書章上讓八分下通蟻走書
車以巾敷案上不得令著牀勿以衣著章上
及落地書章入靜不得常人亂閙論及他事
臭穢之言書章不得以筆㸃水中及口當閉
口不得有所食及氣衝書章淨洗手向北書
身經殗穢不得書章書不得敗字不成紙不
得破裂不得飲酒食肉薫穢當整理衣冠不
得祼露書章當須匍匐恭敬不得蹲踞書章
畢先校讀一遍然後奏之臣字不得上行頭
不得懸生露死鬼字不得居行首不得抽破
人姓名不得今人竊讀觸動太清日月下得
預下當在臨時若急事上章當用朱筆題署
若上逐鬼章當朱書所上正一弟子姓名苦
治邪病章用青𥿄三官君吏貴在青色若疰
氣鬼病作繫鬼章朱書青𥿄章奏了於治中
燒和眞朱二分擣和蜜爲九平旦入靖再拜
服之垂死皆活莫令人知若因病入靖書章
即四面燒香火
　　　三元日
正月十五日上元七月十五日中元
十月十五日下元
　右件天地水三官檢校之日可修齋祈福
　　　三會日
正月五日上㑹七月七日中會
十月五日下會
　右此日宜上章言功不避疾風暴雨曰月
　昬晦天地禁閉其日天帝一切大聖俱下
　同會治堂分形布影萬里之外響應齊同
　此日上章受度法籙男女行德施功消災
　散禍悉不禁制
又女青鬼律云天會丙午地會壬午人㑹壬
子曰㑹庚午月㑹庚申星辰㑹辛酉五行會
甲辰四時㑹甲戍天節甲午地節甲申人節
甲子
　右巳上日可立功德乞福大吉
　　　子時相破
子時破午午時破子凡啓醮宜用子午二時
若值相破及斗擊在子須避子在午須避午
若急疾亦得或避得爲佳
　　　奏章向背
日中奏章向東夜奏向北又云白日受度向
東破契子午請命星宿急疾章皆向北存大
帝自非星宿大章登壇大事并收捕驅除急
章不煩露上治病向鬼門消災厄向地户求
長生向天門求富貴財利向地户消口舌呪
詛向人門厭虎向寅地厭蛇向巳地
又曰作福延年消災厭病宜東向解墓隂責
開心聦明過度災厄宜西向疾病垂死章符
治救宜北向治身飬命求乞富貴宜南向上
章謝罪宜北向正月五月七月九月治病不
向束四月入月十二月治病不向南七月三
月十月治病勿向西二月六月十月治病勿
向北
　右巳上向背章符治病不得越錯如違依
　科奪算
　　　逐月詣官
正月十二月上詣太上虚旡丈人宫二月上
詣太上玄老仙都宫三月四月上詣太上三
天太清宫五月上詣太上重道宫六月七月
上詣太上九炁文昌宫八月上詣太上天帝
宫九月十月上詣太上大道宫十一月上詣
太上侍中左右監神諸將軍宫閠月隨可宫
上詣太上金單太嵗宫(或隨/前月)
　　　逐日詣曹
一日建王曹治赤虚宫二日太素曹治太微
宫三日太微曹治北平宫四日都正曹治太
清宫五日正一曹治東明宫六曰玄一曹治
上明宫七日太素曹治髙靈宫八日靈集曹
治紫微宫九日丹靈曹治待春宫十日太清
曹治武靈宫十一日三水曹治素女宫十二
日月録曹治巨野宫十三日清敘曹治西明
宫十四日玄正曹治上絳宫十五日中都曹
治曲平宫十六日司非曹治北府宫十七日
司姦曹治南眞宫十八日統攝曹治東明宫
十九曰統録曹治西靈宫二十日監考曹治
司命宫二十一日監司曹治陽明宫二十二
日典考曹治太陽宫二十三日司宫曹治少
陽宫二十四日玄元曹治太隂宫二十五日
太玄曹治少隂宫二十六日都司曹治北辰
宫二十七日都候曹治太白宫二十八日直
使曹治林明宫二十九日司直曹治陽明宫
三十日集都曹治啓明宫(一云典者曹)
　　　月忌
正月庚申(又二/日)二月辛酉(又九/日)三月甲戍(又/十)
(日)四月癸玄(又十/一日)五月壬子(又十/一日)六月癸丑
(又十/一日)七月甲寅(又十/二日)八月乙卯(又十/三日)九月甲
辰(又十/三日)十月丁巳(又八/日)十一月丙午(又十/五日)十
二月癸未(又十/三日)又戊辰庚辰壬辰乙巳辛巳
癸已巳巳丁巳
　巳上不可章醮
　　　弦望式
上弦八日九日下弦二十二日二十三日大
月八日二十二日小月九日二十三日不可
用
　　　天羅地網
戍亥爲天羅辰巳爲地網子午爲中宫寅申
爲算盡丑未爲五墓
　右章醮推人年命切須看之
　　　血忌
正丑二未三寅四申五卯六酉七辰八戍九
巳十亥十一午十二子
　右十二月血忌日不可用
　　　九空
正辰二丑三戍四未五卯六子七酉八午九
寅十亥十一申十二巳
　右十二月九空日不可用
　　　天狼籍日
正子二辰三午四酉五子六卯七午八未九
子十卯十一午十二酉
　右十二月狼籍日不可用
　　　道父母
丙寅丁卯道父忌丙申丁酉道母忌
戊辰戊戍南帝忌壬辰壬戍北帝忌
　右巳上日不可燒香啓奏
　　　天官朝禮天門
正月二日二月九日三月十日四月十一日
五月十一日六月十一日七月二日八月十
三日九月十三日十月八日十一月十五日
十二月十三日閏月十一日
　右件日不可拜章
　　　推斗擊時
建日忌申時除日忌酉時滿日忌戍時
平日忌亥時定日忌子時執日忌丑時
破日忌寅時戌日忌辰時收日忌巳時
開日忌午時閉日忌未時危日忌卯時
　右巳上日斗擊下時不可上章治病
　　　每月凶妨
正庚申二辛酉三庚戍四癸亥五壬子六癸
丑七甲寅八乙卯九甲辰十丁巳十一戊午
十二丁未
　右十二月此日不可上章害師
　　　四時凶日
春三月酉夏三月午秋三月亥冬三月子
　右四時日不可上章害師
　　　上章香煙
凡上章先看香煙南轉向東病者難差直起
逕衝大吉煙遶身師與章生俱有罪過煙上
中滅病者死煙細從四邊起生人有二心不
精誠
　　　十二時辰
正月四月七月十月雞鳴食時未戍(神在/門)平
旦禹中申亥(神在/外)日入午酉子(神在/内)二月五
月八月十一月卯午酉子(神在/門)雞鳴辰未戍
(神在/外)寅巳申亥(神在/内)三月六月九月十二月
寅巳申亥(神在/門)卯午酉子(神在/外)辰未戍丑(神/在)
(内)
　右十二月十二時辰所在不可犯
　　　隂殺所在
正月在寅(癸/亥)二月在巳(辛/酉)三月在午(庚/戍)四月
在未(癸/亥)五月在寅(壬/子)六月在卯(癸/丑)七月在辰
(甲/寅)八月在亥九月在巳(乙/卯)十月在丑(丁/巳)十一
月在酉(丙/午)十二月在酉(丁/未)
　右十二月此日隂殺可避之
　　　天醫所在
正丑二庚三壬四庚五壬六丙七壬八酉九
丙十申十一丙十二辛
　右十二月天醫所在若欲收擊治病常從
　天醫上來大吉
　　　天綱忌用
正月巳時後天綱加鬼門二月未時後天綱
加鬼門三月午時後天綱加鬼門四月巳時
後天網加鬼門五月辰時後天綱加鬼門六
月卯時後天綱加鬼門七月寅時後天綱加
鬼門八月丑時後天網加鬼門九月子時後
天綱加鬼門十月亥時後天綱加鬼門十一
月戍時後天綱加鬼門十二月酉時後天綱
加鬼門
　右天綱頭所在
正月在未二月在申三月在酉四月在戍五
月在亥六月在子七月在丑入月在寅九月
在卯十月在辰十一月在巳十二月在午
　右巳上天綱切須避之
　　　殺師忌日
正月巳四日十六日二十一日二月寅五日
十九日二十一日二十八日三月酉六日十
二日二十七日四月申一日八日十三日十
五日五月辰六日十四日二十三日六月戍
七日十一日二十二日十九日七月未七日
十五日二十三日八月丑二日十一日十四
日二十六日九月午六日七日八日九日二
十五日十月寅二日七日二十四日二十九
日十一月卯二日九日十二日十三日二十
五日十二月酉四日七日二十日二十八日
　右天殺日上章避之
　　　宅神將軍遊
正二三(三月遊/北方)四五六(三月遊/東方)七八九(三月/遊南)
(方)十十一十二(三月遊/西方)
　右將軍遊方不可犯之
　　　宅神遊去來
壬戍去(甲子/來)丁卯去(辛未/來)戊寅去(壬午/來)丙戍
去(庚寅/來)丙申去(辛丑/來)戊申去(辛亥/來)甲寅去(巳/未)
來
　右宅神遊去來若醮宅神在有福
　　　河伯土公遊
甲子北遊七日(庚午/還)甲戍東遊十日(甲申/還)甲
午南遊七日(庚子/還)甲辰西遊十日(甲寅/還)
　右謝土遇神在即有福
　　　將軍太嵗遊
甲子東遊五日(巳巳/日還)丙子南遊五日(辛巳/日還)庚
子西遊五日(乙巳/日還)壬子北遊五日(丁巳/日還)戍子
中宫遊五日(癸巳/日還)
　右將軍太嵗去來切須避之
凡宅神十二月二十五日上天正月五日下
三月未上天四月二十七下五月未上天六
月二十七下餘時並在宅又云宅有二十四
神甲乙丙丁庚辛壬癸
　右巳上章醮請乞遇神在請福無不應矣
　　　天狗下日
正亥二子三丑四寅五卯六辰七巳八午九
未十申十一酉十二戍
　右天狗下日不可用之
　　　太嵗天狗下食
嵗在子狗在寅下食卯時(巳未/酉吉)嵗在丑狗在
卯下食辰時(午申/子吉)嵗在寅狗在辰下食巳時
(未酉亥/卯丑吉)嵗在卯狗在巳下食午時(辰申戍/子寅吉)嵗
在辰狗在午下食未時(巳酉亥/丑卯吉)嵗在巳狗在
未下食申時(長午子/戍寅吉)嵗在午狗在申下食酉
時(卯未亥/丑吉)嵗在未狗在酉下食戍時(辰午申/戍寅吉)
嵗在申狗在戍下食亥時(卯巳未/酉亥吉)嵗在酉狗
在亥下食子時(辰午申/戍吉)嵗在戍狗在子下食
丑時(卯巳未/酉亥吉)嵗在亥狗在丑下食寅時(午申/戍子)
(吉)
　右太嵗天狗下食章醮宜須避之
　　　十二月天狗
正在亥食巳二在子食午三在丑食未
四在東食申五在卯食酉六在辰食戍
七在巳食亥八在午食子九在未食丑
十在申食寅十一在酉食卯十二在戍食辰
　右每月天狗下食時不可醮祭鬼殺人上
　章即通但取其方上土泥䑕穴及蠶室四
　壁大吉利
　　　十二屬凶時
子生人不用午時丑生人不用未時
寅生人不用申時卯生人不用酉時
辰生人不用戍時巳生人不用亥時
午生人不用子時未生人不用丑時
申生人不用寅時酉生人不用卯時
戍生人不用辰時亥生人不用巳時
　右巳上神相衝章醮不用
　　　帝酷殺日
正丑辰戍二寅辰巳三丑卯午四辰未五丑
巳未六卯巳未七丑卯未八寅酉戍九子丑
卯戍十巳午十一子丑辰已申戍亥十二子
丑辰戍
　右巳上十二月殺日不可用
　　　六甲存思
甲子仇明(主入水/存之)甲寅成隆(主入病/存之)甲辰林
豈二十三
車(主入官/存之)甲午監兵(主入關/戰爭)甲申益章(主入/草存)
(之)甲戍張先(主入火/存之)
　右六日存神思之
　　　六合日
寅與亥合卯與戍合辰與酉合巳與申合午

與未合子與丑合
　　　天地閉塞日
壬爲六塞日癸爲六閉日又云甲癸不通章
醮
　右章醮避忌此日不用
　　　天父日
三日九日十五日二十七日
　右此四日不上章
　　　天母日
四日十日十六日一十八日
　右此四日不上章
　　　四季日
春寅午戍夏巳酉丑秋申子辰冬亥卯未
　右此日不上章及書符
　　　五臘日
王長謂趙昇眞人曰子知五臘曰乎趙昇眞
人曰吾於鷦鳴洞侍右聞先師與鬱華眞人
論之五臘曰者五行旬盡新舊交接恩赦求
眞降注生氣添神請算之良日也此日五帝
朝㑹玄都統御人間地府五嶽四瀆三萬六
千隂陽校定生人延益之良日也學道修眞
求生之士此曰可齋戒沐浴朝眞行道今故
明傳妙㫖可宜勤行之
正月一日天臘(五帝校定生人神氣時限長/短益添年命求禱子孕祭祀)
(先亡昇逹玄祖其曰不可壅滯溝澗/用力色砍可吟詠歌讃導引神氣)五月五
日地臘(五帝校定生人官爵血肉衰盛外滋/萬類内延年壽記録長生名字此日)
(可謝罪求請移易官爵祭祀玄祖其曰/不可伐損樹木血食可服氣消息四大)七月
七日道德臘(五帝校定生人骨體枯盛學業/文籍名官降益其日可謝罪請)
(福服氣沐浴祭祀先亡其日不可伐樹碎石/食啖酸鹹乗騎臨險可導引攝理展舒筋骨)
十月一日民歳臘(五帝校定生人禄科官爵/算盡疾病輕重其日可謝)
(罪請添算壽祭祀先亡沐浴玄祖愼勿/多食婬昬醉睡可行道禮拜旋達庭壇)十二
月王侯臘(五帝校定生人處所受禄分野降/注三萬六千神氣其日可謝罪求)
(延年益壽安定百神移易名位迴改貧乏沐/浴祭祀先亡大醮天官令人所求從願求道)
(必獲此曰不得衆會飲樂可清淨經行山林/有壇庭之處行道有念三魂七魄不得經營)
(俗事逄臘/日即是)
　　　誠惶誠恐
科云應是諸章悉合著誠惶誠恐之語如違
奪算
　　　稽首再拜
科云小小疾病事事從輕上章只合言(臣)某
稽首再拜上言章後亦如此如違奪算
　　　頓首死罪稽首再拜
科云疾病困重事情迫切上章云(臣)某頓首
死罪稽首再拜上言章後亦如此若違奪算
　　　請官
太眞科曰諸疾病先上首狀章不愈即上解
考章不愈上解先亡罪謫章不愈上遷逹章
若沈沈上却殺收注鬼章若頓困上解禍惡
大章不差上解五墓謫章不差上扶衰度厄
大章不愈上還魂復魄章不愈上安墓解五
土耗害章不愈上安宅鎭神驅除收鬼章不
愈上分解中外大考章若危急上子午請命
并却三官死解章若進退上仰謝三十二天
章大危篤上續命文𧵥又拔命又獨解復連
又五燈又二十八宿又分解先亡大注八十
一章若無此災疾不得妄求此章犯者二刑
論(二刑者掃路修橋五刑論者謫輸天師治/覆屋茅三千束六刑論責輸屋瓦二千合)
(一刑掃路二十曰二刑掃路二十曰若言一/紀是一年若言算云十日或爲一日一算)
若大事言功可三四百字垂死言功可五百
字小小可止一二百字耳多則正氣囂散吏
兵敗事
若有急上章當上請天昌君黄衣兵士十萬
人亦可入靖東向口請令收家中百二十殃
怪中外强𦍙十二刑殺鬼
若面目有患當上章及入靖諸天明君五人
官將百二十人在南宫下治面上諸疾
若逆上氣吐下青黄赤白五瘟五毒六𩲻六
鬼當請北星大機君官將百二十人在六宫
下爲治之
右腹心脹滿小腸拘急帶下十二病之鬼當
請封離君官將百二十人令治之
若腹内飲食不消結堅淋澁不愈者請赤素
君官將百二十人治之
若氣逆絞急腹中堅硬不下飲食請五衡君
官將百二十人在大丘宫下爲治之
若吐逆當請五衡君官將百二十人在太平
宫治之
若小腹脹滿請九河北海君官將百二十人
在河元宫治之并幷竈鬼爲病者請王法君
五人官將百二十人在五姓宫制滅治之若
癰疽請九集君官將百二十人在西玉宫治
之
若疲瘦骨消肉盡垂困者請陽祑君官將百
二十人左右百二十人治之
若益夀命請南上君官將百二十人在倉果
宫令延年不死
若乆病著牀困苦者請須㬰君官將百二十
人治之
若家中强鬼令厭絶精祟者請石仙君一人
官將百二十人令制之
若欲斥逐故炁斷絶鬼疰却死來生却禍來
福請益天將軍十萬人令捕治之
若欲收捕衆老之精侵犯家中者當請上元
士君一人官將百二十人令收執之
若犯行年本命太嵗土五墓辰建破當請制
地君五人官將百二十人下其宫制滅之
若家中有考訟鬼不正之炁致不安穩請胡
君官將百二十人令解散斷絶之
若家中多死喪注身中刑害請運炁解厄君
兵七十萬人治之
若家中有五墓之鬼作祟傷鬼徃來者請無
上髙倉君兵七十萬人使收治之
若家中火復注者請無上天君兵十萬人斷
絶之
若欲破房廟坐席禱鬼邪物者請平天君官
將百二十人在北朔宫治之
若欲學神仙而轗軻疾病注連沈滯請虚素
天精君赤衣兵士十萬人在天柱宫以制鬼
滅禍却赤天之氣
若家有惡鬼不肯散故爲者請赤天食炁君
官將百二十人治之
若家中𡒄坎不安夢寐亂錯魂魄不守請收
神上羽君官將百二十人主治之
　右請官治病以應二十四神身中之宫也
　官將及吏兵人數悉道家三炁應事所感
　作也非天地生人也此精誠發因物致感
　所以炁作而成吏兵也其餘官號在千二
　百官儀此二十四正號以應體中二十四
　神有急當隨事稱之皆驗也亦可入靖燒
　香口啓四方請求救也
　　　封章法
几章讀了置奏案以書刀朱筆鎭上次操復
畢如法緊卷以香度過仍以全紙封之題云
謹謹詣虚旡自然金闕玉陛下下具所受法
位泰玄都正一平炁係天師陽平治左平炁
門下版署三品大都功兼左廉察祭酒赤天
三五歩綱元命眞人(臣)某謹封
次入函以青絲三道纏然後以蠟塡印池用
九老仙都之印印之
次以青紙外封先以朱㸃上下不得顚倒然
後封兩頭題作全字朱書各以印印之
外封題云奉爲大道弟子具官銜姓名爲某
事請拜某章若干通謹詣三天門下請進三
天門下字須平寫請進字於三天門下側注
次題法位如前某甲謹封謹封處以印印之
　　　殗穢
科曰家有死亡無論大小婦人生産大喪殗
一百日生産女子傷身殗一百日入産婦房
殗三日小兒及奴婢死殗一月六畜死殗一
日在外即無殗朞喪四十曰大功緦麻月内
殗出月即解徃喪家哭泣其曰殗乆喪無殗
喪家祭食産婦三日及滿月之食並不可喫
　右巳上諸殗不可修齋設醮上章如在别
　處遇者但以符水解之
　　　存思
科曰操復畢便於案前伏地便存赤紅炁從
巳心中出上昇天俄頃如經歷百里赤紅炁
路蕩蕩兩邊無瑕翳惟多寳樹忽見一黄道
即日月黄道也直過黄道五六里遥見紫雲
隱隱直到柴雲見天門門度一丈八尺諸侍
衞悉住唯與周將軍及直使功曹傳章玉童
擎章表至闕門之下西謁見正一三天法師
姓張名道陵載拜訖具陳章表事由天師九
拜即徃鳳凰閣門之下入須㬰有一仙童朱
衣玄冠出就傳章玉童手中接章表入少頃
復出引入見
太上太上著九色雲霞之帔戴九德之冠當
殿而坐左右二玄真人侍衛又見太一著朱
衣玄冠呈
太上章表
太上一覽太一承
太上意署太清玉陛下作依字了又見一仙
童收章表於右陛分付今日日直曹官使心
載拜辭
太上出門又載拜辭天師同奏章眞官抃躍
而迴至奏章之所便起稱以聞
　　　要安吉凶
要安日章醮諸天來降生人受福大吉
玉堂曰章醮諸天歡樂福慶延永大吉
金堂曰章醮諸天降靈延年益算大吉
龍虎日章醮諸天不降少福
罪至日章醮諸天煩惱有理不申大凶
敬心日章醮諸天歡悅神靈鍳納獲福
普護日章醮諸天降福福慶甚多
福生日章醮諸天並集欣悅大吉
受死日章醮諸天書罪主人受殃大凶
聖心日章醮諸天校福延益之日大吉
益後日章醮諸天喜樂開度萬民大吉
續世日章醮諸天開泰求乞得福
　右要安等曰以十二月傍通逐月看十二
　辰即定知吉凶日
　　正二三四五六七八九十十一十二
要安寅申卯酉辰戍巳亥午子未丑
玉堂卯酉辰戍巳亥午子未丑申寅
金堂辰戍巳亥午子未丑申寅卯酉
龍虎巳亥午子未丑申寅酉卯戍辰
罪至午子未丑申寅酉卯戍辰亥巳
敬心未丑申寅酉卯戍辰亥巳子午
普護申寅酉卯戍辰亥巳子午丑未
福生酉卯戍辰亥巳子午丑未寅申
受死戍辰亥巳子牛丑未寅申卯酉
聖心亥巳子午丑未寅申卯酉辰戍
益後子午丑未寅申卯酉辰戍巳亥
續世丑未寅申卯酉辰戍己亥午子
　　　藏章故本
太眞科日爲人奏章竟諸小章復鑪畢即卷
付函齎岀别舉諸大章一時取之舉録如法
若應燒者復鑪前燒之若在他處將章歸題
署封緘不得泄露蟲䑕及貨易取利違
太上勑命蓋章中有眞官位號鬼神姓名靈
祇祕訣不可汚辱章皆有正本傳爲校定分
明切不可用故本事狀不同謮宫殊異俗人
家不得輒留章本違犯五刑論
　　　斷章
太眞科云上言謹按文書(臣)某治依法修行
宣揚道氣請召眞官救護萬姓所奏章表應
燒不燒者緘封箱閣卷束積多法不得散恐
蟲䑕所犯漏濕爛敗有所遺落從來謹遵不
敢違㫖即日依科隨斯斷奠自某年月日合
有如干通於某淨壇淨處火化煙通升靈降
炁布吉除凶謹請直使正一功曹治中虎賁
威儀銓下伍百各二人校尉十二人功曹主
簿幹佐小吏金光童子各五人中部章督郵
從事使者各二人同時監臨對共料省焚除
塵故采納光新原赦(臣)某愚短不及之愆乞
前所印寫永登天府後所奏聞悉免寒池諸
官證明奬助有功依都章言功不負効信恩
惟
太上分别求哀
　斷章通數不同蓋時有豐儉法有行藏藏
　時少行時多計滿百通爲斷如前文毎年
　至十月爲斷
　　　奏章案
案長二尺四寸闊一尺二寸髙八寸仍須曲
脚以栢木楠梓爲佳今人多用髙案直脚者
此並非法違科奪算
　　　天老問三皇
天老問三皇曰何以用戊戍作符三皇對曰
戍者天門也戊者土中官君像也天帝常以
戊戍日從天門來遊觀見此日作符歡悅賞
賜所願戊者土也必得官爵封侯食土邑矣
用午時佩之午爲太陽之精純金之光也金
紫髙位之像
　　　避忌
科曰上章醮弟子不得殺生違減算二紀
上章家中大小雞犬不得喧雜違罰算一紀
大風大雨連綿風雨不得上章違罰病一年
身有六疾不得與人上章違奪算三紀
上章不得食酒肉五辛違奪算一紀
　　　禁戒
禁曰上章宫曹請官不得越錯
犯穢不得入治
見殗不得入江河山林藪澤
六畜生産未滿七日不得入治
小兒未滿百日不得入治
六畜生子未滿月不得入治章醮信物不得
假借於人不得於治中燒諸臭穢毛羽皮角
入治皆須恭肅禮拜不得傲誕
入治不得指斥形容妄說非法言語戯笑
治中不得祼露形體
𧵥信當須散於道民詣治請章救度疾厄當
須束帶履版恭敬叩頭自陳本末不得傲誕
狠戾髙聲自貴犯三刑論
令曰父有疾厄兒受天師大治在身父當冠
帶巾褐叩頭摶頰子方入治奏章
令曰父子求請不如法父子犯三刑論(兄弟/如上)
令曰婦受治職夫有急厄當須束帶履版叩
頭如法婦乃入靖奏章
令曰夫請不依法坐二刑論婦宣令不明坐
三刑論
令曰親伯叔疾厄子姪治籙在身求奏章如
父子法
令曰舅姑姨疾厄請子孫上章如伯叔子姪
法
令曰凶逆之人手行誅戮謀君殺父此罪大
逆非財貨之功所能補贖當履刀山𧢻劒樹
經鑊湯被燒煑萬載不原難以拔贖
禁律曰人身中常有司過之神隨時上下曰
以善惡過滿百二十爲一刻刻者令人多害
少利
百八十過爲一耗耗者令人六畜不繁息十
過爲一徧徧者令人疾病
五百四十過爲一兇兇者令人損胎傷子
七百二十過爲一吹吹者令人死
七百二十九過爲一殃殃者令人瘖瘂盲聾
千八十過爲一禍禍者令人暴夭死亡
千二百過爲一殘殘者令人出逆子
千二百六十過爲一咎咎者令人絶嗣
千四百過爲一基基者令人殃流五世
千六百二十過爲一謫謫者令人斷世無後
嗣
千八百過爲一患患者令人家出顚疾狂癡
二千六十過爲一暴暴者家出兵刀逆死
二千三百三十過爲一虚虚者家出父子兄
弟相攻伐
二千五百二十過爲一曽曽者家犯肌膚惡
疾
二千七百過爲一害害者家出聾
二千八百過爲一災災者家出骨肉婬亂悖
逆
三千六十過爲一異異者家出青盲隂殘
三千一百三十過爲一變變者家岀獄死族
誅
三千一百五十過爲一怪怪者家岀都市乞
丐人骸骨棄捐
三千六百過爲一滿滿者應死也
律曰人生或年二十三十刻滿兇夭或五十
六十而刻滿兇夭或小來無遏而今夭者此
受先世餘過或妄行惡逆竟壽而不遇禍患
者受其祖餘慶也故積德之後有餘福積惡
之後有餘禍故人能悔過過滅福生當思愆
自責攺而勿犯行之一旬其人身中司過爲
之除一刻行之百曰除二刻行之一嵗除三
刻行之三年其福自應如不思不悔其過日
深小過止其身大過下流子孫積善如梁上
塵積惡如突中煙可不明愼之哉
　　　受籙吉辰
甲子丙寅丁卯辛未壬申癸酉乙亥丙辰辛
丑丁未庚戍戊午庚辰
巳上是義日
甲午丁丑丙戍庚子壬寅丁未戊申巳酉辛
亥癸卯丙辰乙巳丙戍丙辰
　巳上是寳日
已丑戊戍丙午壬子甲寅乙卯巳未庚申辛
酉癸亥戊辰丁巳丙辰乙未
　巳上是專日
　右義寳專等日傳受經籙吉日亦具受道
　曆
　　　相刑自刑日
子刑卯卯刑子已刑申申刑寅寅刑巳未刑
丑丑刑戍戍刑未辰午酉亥自刑
　右四辰自刑章醮切須看之


赤松子章曆卷之二





赤松子章曆卷之三豈三
　　　天旱章
具法位
上言謹按文書某以下愚遭逢道㑹得覩聖
世因縁幸遇染在大法伏蒙
太上廣覆師君矜愍功無絲髪夙夜憂惶如
履冰谷無以上答天地之恩(臣)受法之日約
當䖍奉師門布散道德助國扶命拯拔一切
救物爲先自頃巳來天地運否隂陽相刑四
時失度國境亢旱禾稼不登慮以祅災競起
純陽在上凝隂在下二氣不交玄澤不降旱
風烈日萬姓熬然稼穡焦枯涸魚懼日良由
帝王受天禪祚君臨萬邦三才台輔伯牧股
肱宰長首吏等不能俯仰理物治功不逮(臣)
某等受道重任宣化無方不能理正允中調
和氣序致使五行失度天災所衝伏尋科法
道氣廣覆洽潤生靈(臣)某伏聞乾知泰始坤
作成物天地交泰而品物咸亨春生夏長秋
收冬藏隂陽和順草木滋榮五榖成熟太隂
主雨立春之日男以農種女以桑麻冀以秋
冬得資賦稅承天受地品𩔖以生立春二月
始種五穀雨水和均五穀以益和氣蓄結某
時炎旱若干日甘雨不降陽氣興盛天無行
雲之廕地無津液之潤(臣)竊不自揆謹依天
師科法觸冐湯火謹以上聞誠惶誠恐頓首
死罪伏願
太上無極大道三師君夫人好生惡死特垂
大道之化願上官典者爲分别五行驅處律
吕羅列八卦標明節月使陽不侵境隂不退
度五來鎭一水自潤下五來升二火自炎上
五來乗三木自曲直五來除四金結從革五
來自偶法滋稼穡須五而成而無不生然後
使鶉火收熖玄枵吐津箕宿傾舌畢宿動根
五嶽觕石四瀆騰泉伏乞
天恩哀愍謹請靈䑓宫中漢明君各一人官
將百二十人主攝天雷等元名宫中小玄明
君一人官將百二十人主攝河伯吕公子三
十六水帝十二溪女九江水帝河平侯掾吏
中部水神興雲下雨河天宫中九海北玄君
一人官將百二十人主下水氣出風雷太山
宫中泗州九谷君官將百二十人主起水氣
又請泗州九海君水帝又請浮雲使者等官
將百一十人一合來下與某州縣邑下地主
明大社神名山大澤源谷山川之靈古今卿
士大夫有功於民以配廟食者及諸村郷亭
里域眞官注氣營傳符廟司舍一切諸神君
降下同心盡力輔助天道以行神靈興雲降
雨洪澤沛濡旱苗蒙膏潤之榮萬民有來蘇
之命功成事立言功舉遷風伯雨師亦同升
三天預酬勞苦願天曹告下速使旱魃之鬼
應章消滅特從
太上三師乞丐應驗不負効信恩惟
太上分别哀(臣)愚劣謹因二官直使正一功
曹左右官使者隂陽神訣吏科車赤符吏剛
風騎置驛馬上章吏官各二人出操(臣)某謹
爲某等天氣旱燥恐百榖失收拜上請天官
以時降下潤澤流注寳章一通上詣
三天曹伏須告報(臣)某誠惶誠恐稽首載拜
以聞
　　　請雨得水過止雨章
具法位
上言謹按文書某遭值運㑹得承師道助國
扶命頃以寒暑不節祅𧕏滋生𥘉陽以來亢
早無雨人失農務禾稼萎枯(臣)謹爲百姓寒
心請乞披雲降雨洪澤四注隂氣遍降遂爾
不息霖雨浩衍百川滂溢萬姓廢業田苗蕩
没朝野憂難請(臣)謹依舊儀貢章上聞願乞
遷逹(臣)前所諮告雨泉官並還天曹中官録
署進受功賞重請天公正氣君一人官將百
二十人河上玉女千二百人各一合下上請
天曹止雨移風風伯雨師依四時八節無令
越錯收雲斂翳三光麗景當爲止雨諸官言
功報賞以爲效信恩惟
太上分别求哀操(臣)謹爲請雨蒙荷上恩今
乞停止拜章一通上詣
某曹伏須告報(臣)誠惶誠恐稽首載拜以
聞
　　　却蟲蝗䑕災食苗章
具法位
上言謹按文書某日載幸遇得奉清化某以
多招災咎比年田種毎不如意今年於某處
野穗種植災蝗所食不可禁止向(臣)求乞禳
辟謹爲伏地拜章上聞願請北門宫中天田
君一人官將百二十人主爲某家辟除災蝗
蟲䑕傷犯苗稼者一切蟲䑕爲害皆令消滅
重請地盡宫中天野君官將百二十人下利
田作今獐鹿百鳥蟲䑕不得傷害重請三氣
陽元君官將百二十人治黄雲宫中主收鳥
獸傷暴榖稼之精不得爲害
虚皇大道勑所在土地山林孟長十二溪女
社稷邑君令某田收倍獲無復災損如願之
日不負效信恩惟
太上分别(云云)謹爲某日拜奏上請
天官今春田作蝗蟲䑕災委恃道氣令得防
䕶寳章一通上奏
三天曹伏須告報(臣)等誠惶誠恐稽首載拜
以聞
　　　收䑕災章
具法位
上言謹按文書(臣)某并弟子素以草苗子孫
田作爲業千載有幸得奉
大道賜佩重籙顯加治職天官吏兵以自營
衞罪積山海功無絲髪上答天地不敢自寧
某處田作横被䑕災傷損非可禁止(臣)不勝
所見謹爲伏地拜章一通上聞特從
無上大道諸君丈人三師君夫人上官典者
垂恩省察謹上請三五陽元君官將百二十
人治黄雲宫中重請南山白虎將軍吏兵一
合来下収捕境内羣䑕今還曠野有穀之地不
得停住界内某郷里土地山林孟長十二溪
女社稷色君同爲收絶䑕耗以時靜滅使五
榖豐登百姓蘇悅以荷大道生育之恩不負
效信恩惟
太上分别(云云)
　　　收除虎災章
具法位
上言謹按文書某素以胎生下官子孫千載
幸㑹遭逢
大化被受厚恩夙承師道賜某天師符籙以
自營衞寵光重沓實爲過泰屬以時遇凶災
虎狼入境餐食生人傷害六畜日月滋深無
由禁止唯恐某家男女年命衰厄羅網縈纏
觸犯衆禁太嵗將軍行年本命十二禁忌▲
尸故氣飲食之鬼山精海靈百二十精魅及
太古已來顚倒將軍道上將軍各稱官號與
五方神傷當路神傷並乞不爲患害某上請
北玄君一人官將百二十人治黒治官重請
北平護都君官將百二十人治赤治官一合来
下與禁斷所居里域眞官注氣監察考召山
川社稷土地之主同心共意禳却虎狼之害
重請伏行宫中百精君一人官將百二十人
一合来下主收衆老百氣之精與人作祅害者
重請制地君一人官將百二十人天中督御
河伯水帝十二書事主收捕五方虎狼傷殺
萬物百二十傷注腥血之鬼斷絶中外死亡
傷注之氣重請九夷八蠻六戎五狄三𥘿君
各隨方位春夏秋冬與某家宅三將軍二十
四吏兵士三十萬人勤加營護一切衆生並
令掃蕩願州縣某家男女大小牛馬六畜行
來出入不逢虎狼衆災之難毒害不過此境
並蒙全祐將軍吏兵効力之官言功報勞不
負効信恩惟
太上分别(云云)謹爲某驅逐凶獸拜章一通
上詣
某曹(云云)
　　　解呪詛章
具法位
上言謹按文書某即曰口辭自列千載幸㑹
得奉
大道但以愚鄙信向多違招延考氣比者居
止輱軻夢想紛紜怪異妄生祅祥屢起四攴
沈重顔色痿悴精神浮散不附身形占筮推
求云有惡人更相厭禱牽引天地指鬼呼神
呪詛百端或題刻姓名或畫作形影或以刀
剌心或割髮截指將告神社恐有百盟之鬼
所見拘執莫知何功可以解釋防保身命唯
用丹心特齎儀信上憑
大道告訴向(臣)求乞章奏飜解呪詛謹爲伏
地拜章上聞
天曹伏願
太上老君太上丈人三師君夫人門下典者
垂神省理檢勑若是春三月寅卯辰呪詛厭
禱某身上請東方九夷甲乙君爲某飜而解
之若是夏三月巳午未呪詛厭禱某身者上
請南方八蠻丙丁君飜而解之若是秋三月
申酉戍呪詛厭禱某身者上請西方六戎庚
辛君飜而解之若是冬三月亥子丑呪詛厭
禱某身者上請北方五狄壬癸君飜而解之
若是四季之月呪詛厭禱某身者願中央三
秦戊已君消而解之或二十八宿呪詛厭禱
者願随方星宿君飜而解之或被惡人畫作
形像及刀剌心或道上神社壇場牢獄樹木
神靈井竈之中或與河伯水官俗中邪師私
有鬼神之處伏以
太上清髙三天遐邈正氣悠逺邪氣縱横枉
害良民遭者非一某横罹無辜深恐一旦奄
没鬼官乞丐
太上大道太上老君太上丈人天師女師三
師君夫人門下典者五氣眞君留神省念或
犯五盟七呪之罪伏請太元兵士百萬衆又
請飜倒君兵士十萬人一合下爲某放遣三
魂七魄不得留執還魂制魄平和神氣分解
身中千邪萬鬼永不千亂一切邪神呪詛悉
乞消蕩所請天官依(臣)言功遷舉請住宅(至)
以爲效信恩惟
太上分别(云云)
　　　消怪章
具法位
上言謹按文書某即日口辭自列素以胎生
下官子孫千載有幸得奉
大道從來蒙恩誠實罔極但某比者宅舍不
安邪神擾動所向不吉凶災數見以今某日
忽見某色之怪開書列字憂慮非一求乞消
蕩百怪章一通伏乞上逹
三天曹謹爲弟子某家推㝷怪兆理合申謄
依法齎芒繩一百二十尺刀一口及五方鎭
信錢米命素等物爲拜上五方大消怪章一
通願
太上無極大道三師衆聖曲垂恩眄𥨸以東
方青怪自稱𡻕星妄作祅怪老木之精動作
青物多所中傷乞東方青帝消滅怪殃南方
赤怪自稱熒惑動作赤物欲來所害願南方
赤帝消滅怪殃西方白怪自稱太白動作白
物專爲凶逆妄爲怪異乞西方白帝消滅怪
殃北方黒怪自稱辰星發泉源龜鱉之精動
作黒物轉易姓名乞北方黒帝消滅怪形中
央黄怪自稱鎭星動作黄物託號家親招集
不徉互作怪異乞中央黄帝除滅怪殃謹按
天師千二百官章表録上請天昌君黄衣兵
士十萬人督御君兵士百萬人又請無上元
士君五人各官將百二十人下爲某家收捕
百二十殃怪一時掃蕩消而滅之衆老之精
前後愆咎乞垂原赦所請天官依三㑹言功
不負效信恩惟
太上分别云云爲某去某月日見怪今求乞
天官五方大消怪章一通上詣
某曹(云云)
　　　禳災却禍延平㧞命却殺都章
具法位
上言謹按文書某即日口辭自列云素以胎
生下官子孫千載有幸得奉
大道從來蒙恩但某入今𡻕之中推算年命
災厄多端無福自輔唯憑一心求乞章奏以
救㧞身得遂安居㐲乞三景眞官切爲分解
年中天羅地網遊城赤䑕三丘五墓刑殺吟
辰倶欲爲禍願迴保扶身命延益年算消災
度厄謹爲拜保護章一通上聞
天曹宫官屬布散道氣流潤弟子某身中上
請太和眞一好生君五人運氣君五人解刑
度厄君五人延命益算君五人請命保生君
五人太皇萬福丈人宫中天昌君黄衣兵士
十萬人又請收刑却殺君斬刑絶殺君執刑
收殺君各五人官將百二十人保佑弟子某
身中百怪刑厄從一厄至于九厄之中皆令
度脫却死來生消災散禍迴凶作吉次及劫
殺災殺天殺地殺年殺月殺日殺時殺隂殺
陽殺吟辰三殺五刑六畜欲爲殃祟上請萬
福君運氣君解厄君南上司命君太白明星
君拘魂制魄君財庫君禄庫君定命玉暦君
各五人官將百二十人爲弟子某落除死簿
注上生名今依玄科齎法信命素絹一匹錢
一千二百文油一斗二升米一石二斗紙筆
香果等獻上十方靈宫願爲弟子辟斥邪魔
養護身命天官聖母等普願特爲利便又重
請東方九夷君九九八十一官君寅卯辰甲
乙君爲弟子某解除東方青災青厄青瘟青
毒青疰青殺又請南方八蠻君八八六十四
官君巳午未丙丁君爲弟子某解除南方赤
災赤厄赤瘟赤毒赤疰赤殺又請西方六戎
君六六三十六官君申酉戍庚辛君爲弟子
某解除西方白災白厄白瘟白毒白疰白殺
又請北方五狄君五五二十五官君亥子丑
壬癸君爲弟子某解除北方黒災黒厄黒瘟
黒毒黒疰黒殺又請中央三秦戊巳君千二
百官君爲弟子某解除中央黄災黄厄黄瘟
黄毒黄疰黄殺并爲辟斥五方黄病之鬼時
行瘴癘水火之災皆令消滅及社里邑君同
心併力加備守護弟子某家福禄日新公私
清吉不負效信恩惟
太上分别(云云)爲某謹拜上却災㧞命扶衰
度厄章一通上詣
某曹云云
　　　本命謝過口啓章
具法位
上言云云某素以胎生下官子孫千載運㑹
得奉
正一致屬道門遇蒙師老所見榮𩛙賜署符
籙以自檢愼進參中乗荷佩契重蒙任治職
奉道經寳過泰之恩實爲罔極但臣某愚鈍
神氣不平三魂不守七魄不寧誠惶誠恐稽
首載拜
皇上玉帝(臣)等七世巳來所行隂罪陽過
積惡殺生之罪名奏三官乞今以去令(臣)某
萬過消滅削除罪名邪氣殄散九福常寧七
祖父母下及玄孫魂魄升遷反胎還嬰令(臣)
某神仙乆視長生太無北揖玉清誠惶誠恐
稽首載拜
太素三元君(臣)等七祖巳來下及臣身所行
隂罪陽過殺生之罪簡過帝前從今巳徃乞
除罪名削死上生萬過除滅七祖父母反胎
玉庭上昇日月遊行七星(臣)某稽首載拜
上清三素君(臣)等有知巳來所行千罪萬過
上及七祖隂惡之罪各録三官者乞從今巳
去願令萬罪消滅邪僞不生隂罪散滅七祖
反靈身登帝堂迴眄玉庭(臣)誠惶誠恐稽首
載拜
四老道中君(臣)等七世巳來上及七祖父母
所行隂逆積惡之罪名書三隂者乞從今巳
徃令(臣)千罪蕩散萬考傾除魂魄分明七祖
反胎萬靈侍衞五老定符壽同二儀名形玉
書(臣)誠惶誠恐稽首載拜
三司君願從今巳後令罪結散蕩考氣消滅
百惡不生邪氣匿絶七祖昇仙三魂和練七
魄纒綿衆靈扶侍得爲上眞(臣)等誠惶誠恐
稽首載拜(中有七篇語相似/不寫本上如此臣)小子千載運㑹
得在道末沗受治職但(臣)頑愚生長流俗釁
積山海無以自如貪生好欲夙興夜寐不自
定息伏乞
太上開化之恩澤施無外接爾愚民消罪之
法不以人微道劣敢冐清嚴拜章陳謝五情
震惶肝心破裂特從
道君乞三赦之恩愍(臣)丹懇並乞道氣日新
所得通利舉事如心門戸興隆大小受恩以
爲效信恩惟
太上大道君分别云云謹因衆官云云操臣
謹拜上
三天大道仰謝身年七世巳來及生世三師
父母存亡隂罪陽過乞丐長生永保長存口
啓章一通上詣
太上三天曹載拜以
聞
　　　飛度九厄天羅章
具法位
上言云云謁在某宫絶命在某宫本命在某
忌某年某月恐有天羅所纒地網所繞只知
惶怖不自分别唯專一心上慿
大道天師科儀謹爲某家拜奏飛度九厄天
羅章謹辦青絲一百二十尺算子一百二十
枚命米一石二斗命素絹一匹錢一千二百
文香油紙筆等爲求乞救解過度災厄章一
通謹請東方春三月寅卯辰甲乙九夷君九
九八十一官君謹請南方夏三月巳午未丙
丁八蠻君八八六十四官君謹請西方秋三
月申酉戍庚辛六戎君六六三十六官君謹
請北方冬三月亥子丑壬癸五狄君五五二
十五官君各降臨醮座同心併力爲某家等
消除災厄又請延命大將軍兵士千二百人
一合來下爲弟子男女等延續年命扶度衰
厄永保元吉竟嵗無他以爲效信恩惟
太上分别云云爲某分解厄難飛度九厄天
羅章一通上詣
某曹云云
　　　却三災章
具法位
上言云云去某月日抱疾所苦云云因師披
檢云云年命不利尋九宫飛符元辰算曆之
中有對算盡兼公私口舌水火虎狼蟲蛇一
切衆厄在身或今年劫殺或明年災殺或爲
年殺月殺日殺時殺及吟辰之殺東方青殺
南方赤殺西方白殺北方黒殺中央黄殺又
恐天羅地網所見纒綿恐被一旦中傷不蒙
脫免大小惶怖無所情計云云慮以年中一
厄二厄三厄四厄五厄六厄七厄八厄九厄
虎狼刀兵之厄賊役之厄三刑三殺之厄上
請度厄君鎭命君壽命君益命君續命君脫
厄延命君大福德君各官將百二十人上請
皇天上帝日月華蓋北斗君三天録都司算
君度厄司馬并直使功曹下治某腹中百病
正一功曹下治某心中百病治病功曹下治
某脾中百病役氣功曹下治某胃中百病中
部功曹下治某肝中百病陽神決吏下治某
左腋下百病隂神決吏下治某右腋下百病
狼吏虎賁下治某腸中百病察姦君吏下治
某肺中百病鉤騎君吏下治某小腹中百病
三官僕射下治某背脊中百病天騶甲卒君
吏下治某二十指中百病天丁力士下治某
頭腦間百病並各令除愈甲子將軍王文卿
領兵士三萬六千人直息某左右防衞至酉
甲戍將軍展子江領兵士三萬六千人直息
某左右防衞至未甲申將軍扈文長領兵士
二萬六千人直息某左右防衞至巳甲午將
軍衞上卿領兵士三萬六千人直息某左右
防䘙至卯甲辰將軍孟非卿領兵士三萬六
千人直息某左右防衞至丑甲寅將軍明文
章領兵士三萬六千人直息某左右防衞至
亥六甲將軍六部兵將各部領兵馬三萬六
千人尅時傳相契合隨逐某身東西南北行
來進止眞神衞護從直息防衞解散某身災
厄辟斥温氣悉令殄滅年命延長家口康寧
眷屬休泰皆荷
大道洪恩之德所請天官勞屈君吏三㑹吉
慶日都章言功加官益禄遷賞不負效信恩
惟
太上云云某疾病厄難保命醫治却殺章一
通上詣
某曹云云
　　　青絲拔余章
具法位
上言某素以胎生下官子孫千載有幸云云
頃者巳來身中轗軻今嵗行年云云今謹齎
法信白素四十尺以進命度厄命米一石二
斗以倍粮益算以添倉儲斛斗錢一千二百
文以證質丹誠定三百六十神氣日生一日
安其宫室筆墨紙算子注上生名錫人五身
請爲某上詣五方代形易名香油燈燭繼續
光明用錢米質信以表丹誠拔贖生命上請
太上宫中拔命君十二人續命君十二人鼎
倉玉女五人司命君五人五緯宫中玉女千
二百人明堂君一人南昌君一人朱陽君一
人黄老君一人天魂地魄君各一人起生玉
女千二百人玉曆素女千二百人天官地官
水府官等各百二十人并諸官考召君吏同
心併力爲弟子某度脫年命住處平善安定
無他所請天官依三㑹言功吉日舉遷不負
效信恩惟
太上云云
　　　疾病醫治章
具法位
上言云云頃日巳來染疾恐没溺生路詣(臣)
求乞章奏
三天曹願爲拔贖比旬日巳來寒暑不節腠
理失所或當風卧冷致招此疾或五刑三災
謫罰但以愚塞不知將何省理上請五方生
氣以濟醫治特願
太上無極大道太上老君諸君丈人天師君
三師君夫人慈父聖母留恩省念賜以道氣
覆廕某身謹謁天曹上手天醫太醫君吏十
二人下爲某身隨病所在即爲救療上請治
病功曹十五人爲某上請天曹削除某前世
今生所犯罪源五臟之中四肢百脉皆蒙愈
差次請東方青生氣南方赤生氣西方白生
氣比方黒生氣中央黄生氣並下某身中又
上請解考君度命君益算君防民君誅殃禍
君遊羅大將軍地境大將軍各收邪精故氣
疫毒之鬼令病者痊復云云所請天官依三
㑹言功遷賞不負效信恩惟
太上分別云云
　　　疾病困重收滅災邪拔命保護章
具法位
上言云云縁身疾病困重告急於(臣)求乞章
奏爲某所犯罪結尤重依慿
大道如蒙哀祐乞賜進算令疾病即日痊可
謹請隂陽治病功曹五官醫吏詣鳳凰太宫
日月之中請取太清五色神藥灌注口中流
布百脉腹内胷膈之中痼疾皆能消愈木官
持藥火官主灸金官持針水官主湯土官和
劑各隨所使九竅相承五臓通暢六腑和調
上請和考君太和君太陽君延壽君保命君
度厄君五帝丈人都氣君又請髙麾大將軍
返甲逆鱗兵士三十萬衆下爲某身五臓六
腑四肢關節十二宫室百二十關機伏乞併
力掃除惡鬼或係綴某身者請告天地水三
官五嶽四瀆山林孟長二十四禁忌並與(臣)
身中所佩剛風赤天騎吏同共收捕惡鬼又
願萬福君天倉君東方青氣君南方赤氣君
西方白氣君北方黒氣君中央黄氣君各領
兵士下爲某身中驅遣邪氣乞蒙平復延續
性命保守無他得如所願三㑹吉日言功舉
遷不負效信恩惟
太上分别云云爲某身染重疾困頓在牀拜
上抜命保護章一通上詣
某曹云云
　　　扶衰度厄保護章
具法位
上言云云但某身沗承下官之胤因六氣以
成形蓋萬劫之良縁沐三光之照曜處非常
之世得預人流以今年災厄深重日月長逺
貞古難保伏聞
大道含澤拯拔黎民使枯骨重榮迴骸起死
某沐此大恩甚爲無量或恐厄在東方天獄
之中者請東方青帝甲乙九夷君從官九九
八十一官君乗青龍飛行萬里持節執符主
爲某解東方青災青厄青瘟青凶青毒春三
月災禍之氣悉爲蕩除若厄在南方天獄之
中者諸南方赤帝丙丁八蠻君從官八八六
十四官君乗赤龍飛行萬里持節執符主爲
某解除南方赤災赤厄赤瘟赤凶赤毒夏三
月災禍之氣悉令蕩除若厄在西方天獄之
中者請西方白帝庚辛六戎君從官六六三
十六官君乗白龍飛行萬里持節執符主爲
某解除西方白災白厄白瘟白凶白毒秋三
月災禍之氣悉令蕩除若厄在北方大獄之
中者請北方黒帝壬癸五狄君從官五五二
十五官君乗黒龍飛行萬里特節執符主爲
某解除北方黒災黑厄黒瘟黒凶黒毒冬三
月災禍之氣悉令蕩除若厄在中央天獄之
中者上請中央黄帝戊巳三秦君從官三三
爲九九千二百官君乗黄龍飛行萬里持節
執符主爲某解除中央黄災黄厄黄瘟黄凶
黄毒解除某身中從一厄至于九厄八難並
乞消除又請
皇天上帝日月五星五帝王相華蓋北斗君
三天却録司命君一合下爲某解除三災九
厄并解今年瘟黄瘴氣悉皆逺離身心即日
奉齎儀信白素絹一匹命米一石二斗鎭錢
一千二百文油一十二升香燈紙筆等以爲
效信表質丹誠上請
太上三天解死籍上生名削除萬病之厄家
口平安道力扶助職禄永遷蒙恩之日所請
天官吏兵依(臣)三㑹吉日言功不負效信恩
惟
太上云云拜上
天官扶衰度厄章一通上詣
某曹云云
　　　謝土章
具法位
上言云云比者已來居宅不利招延災考某
處宅中土精地靈更相追責不知修何功德
防保家口唯用一心仰憑
大道向臣求乞章奏上詣
三天曹願上官主者以時平省謹爲上請謝
土君五人制地君五人解土君五人安土君
五人定宅君五人各官將百二十人一合下
爲某家披謝五方五土衆神但某自從立此
宅巳來新舊掘鑿移籬換柱造立屋舎起土
興工平髙就低攺動門戸六甲禁忌瓦石萬
靈沈屍伏藏銅鐵白土黒土黄土土皇土王
土相土府將軍土公土下君侯二千石隂土
陽土四時五行中央太皇宅前宅後宅左宅
右五土神王中庭令長夾門大夫門丞戸尉
井竈精靈青龍白虎朱雀玄武螣蛇伏龍太
𡻕太隂太陽司命十二時辰將吏天剛太一
勝先小吉傳送從魁河魁登明神后大吉功
曹太衝拘刑破殺土中眞靈四孟四仲四季
子午卯酉天門地戸東方土神所犯解謝震
宫南方土神所犯解謝離宫西方土神所犯
解謝兊宫北方土神所犯解謝坎宫中央土
神所犯解謝乾坤艮巽等宫並蒙放赦某守
宅大神晏子大戴蓋屋三重遶舍三帀東西
南北邪精故氣及諸禍害一時消蕩乞某家
大小永保元吉云云恩惟
太上分别求哀云云起造宅舍以來觸犯宅
神土公禁忌更相追責拜上
天官捜謝解釋考氣乞恩口章一通上詣
三天曹云云
　　　却虚耗鬼章
具法位
上言云云但某口舌横生奴婢逃叛皆縁虚
耗鬼魅相仍謹請
五福天官地祇十二官將百二十人㝷究此
章奏上爲某家收捕宅内五虚六耗之鬼各
歸本方或青虚青耗之鬼遣歸東方青帝收
而禁之勿令遊走或赤虚赤耗之鬼遣歸南
方赤帝收而禁之勿令遊走或白虚白耗之
鬼遣歸西方白帝收而禁之勿令遊走或黒
虚黒耗之鬼遣歸北方黒帝收而禁之勿令
遊走或黄虚黄耗之鬼遣歸中央黄帝收而
禁之勿令遊走干擾人家所請天官兵吏及
某家守宅三將軍等三十萬人同心併力爲
某馳遣宅中虚耗退散願某家資産業集聚
迴凶作吉田蠶萬倍牛犢盈欄金銀増積口
舌潜消災厄不生所願皆成人口平康財食
増長云云
言功安宅章
具法位
上言某若干人住宅不安慮觸冥司招延考
氣以今年運五毒流行中傷天民不擇良善
蓋某以胎生無知下官子孫千載幸㑹得奉
大道常懷恐懼無地自安頃者家口大小處
在其中不自保持憂慮尤切爲比年或有修
𥙷掘鑿移籬換柱事非一條觸犯天禁地忌
太陽太𡻕將軍神頭神足行年本命大虚小
耗災殺劫殺勾陳白虎十二時神土靈土殺
一切虚耗上下土官慮有觸犯致某家舍宇
宅神不安井竈龍神之主不爲利便願與某
安穩宅舍遷逹各得安居謹按天師千二百
官章上請卿邑大夫神君官將百二十人下
爲某家分解前後所犯禁忌並乞消除伏請
制地君五人官將一百二十人爲解太𡻕太
隂太陽大將軍大小虚耗蠶室畜官上下禁
忌之鬼一切並乞消滅謹請東方青帝九夷
君南方赤帝八蠻君西方白帝六戎君北方
黒帝五狄君中央黄帝三秦君四季五土更
相分氣及四方官將並爲某家宅中收除禁
忌千精萬邪下官故氣𡻕月日時災殺破害
之鬼一切消滅五帝安宅諸禍不生利祐一
𡻕之中四時安穩八節無災二十四氣相應
乾上廣覆坤下普載永享貞吉震生青龍治
宅左離生赤龍治宅前兊生白龍治宅右坎
生黒龍治宅後坤生黄龍鎭宅中央五龍治
宅辟除不祥消㓕凶惡掃蕩千殃神龍安鎭
四隣和睦攺逆從順除前愆成後善道氣流
行宅舍清吉仕宦髙遷所求如意從心之日
不負效信恩惟
太上分别求哀云云爲某家恐居宅不安龍
神不利禁忌撓動謹拜上上請
天官將吏乞爲收除鬼氣安慰冥司迎請五
龍安宅保護人口乞恩寳章一通上詣
某曹云云
　　　斷瘟毒疫章
具法位
上言云云即曰自列千載有幸得奉
大道被蒙恩覆以自營衞但某百行多違招
延者氣大小疾病日轉有増詣(臣)求乞章奏
令瘟氣斷絶(臣)以暗昧不明鬼氣按天師千
二百官章有下官故氣邪淫鬼賊周天市地
妄生災禍尅害良民伏聞
太上髙尊三天清遠宇宙廣大日月光明無
所不照行邪之鬼並皆誅滅若是東方生青
瘟青毒青疰鬼名髙逺在南方生赤瘟赤毒
赤疰鬼名士言在西方生白瘟白毒白疰鬼
名白幸在北方生黒瘟黒毒黒疰鬼名大黄
奴父子七人男女兄弟各行惡毒疫氣正月
至十二月各有瘟鬼隨其放逸天下病害又
甲子乙丑寅卯辰巳午未申酉戍亥十二月
辰瘟鬼皆有名字從十二時上來五方五色
黄奴老蟲致今未世愚民逢禍致死不可稱
計(臣)受法之日約當助國扶命醫治百姓按
如科文誅㓕邪僞掃除逆鬼皆令滅絶(臣)備
受治職謹當伏地拜章上聞
太上無極大道諸君丈人鴻恩覆護某家悉
與掃蕩羣精滅絶惡鬼根本上官使者時蒙
斷省願東方主斗成主絶青瘟南方主斗平
主絶赤瘟西方主斗遷主絶白瘟北方主斗
長主絶黒瘟中央主五父君主絶黄瘟東西
南北四維上下十二時神並令營衛惡鬼無
令放入又東方青帝南方赤帝西方白帝北
方黒帝四方一時同臨祐助上請髙天萬丈
百鬼中王萬二千人兵士各八十萬衆與(臣)
身中吏兵及守宅三將軍二十四吏兵士三
十萬人併刀同心蓋屋三重繞宅二帀兵刃
向外一時掃蕩凶逆邪精並令消滅所請
天官言功報勞不負效信恩惟
太上分别云云爲某家拜請天官乞恩防斷
疾病并隣里疾病請五方天官收捕五瘟疫
癘鬼賊章一通上詣
三天曹云云


赤松子章曆卷之三










赤松子章曆卷之四豈四
　　　斷𩲲泉章
具法位
上言云云某即日叩頭自列口乞恩辭素以
胎生千載慶幸得奉
大道忝切蒙恩頃者巳來居處轗軻疾病相
連卜筮云是山泉三河爲禍并此間土地山
林覓食之鬼侵害某身憂怖屏營不知修何
功德唯用一心上慿
大道以救性命告訴向(臣)求乞章奏收除里
域東西南北山泉四壟河中諸雜鬼神横行
禍祟之者一切乞令收斷(臣)職叨典治謹爲
伏地拜章一通乞
太上老君太上丈人垂恩料省原赦某身恐
是山丘壟泉三河五河乳母等鬼作此妨害
上請麾幢大將軍陂湖大將軍各五人返甲
逆鱗大將軍五人兵士一萬人重請覓音大
將軍官將各百二十人搖天動地九氣君吏
兵士一千二百人請左靈君右靈君髙天大
將軍盟威君八卦君各宫將百二十人上請
東方九夷君九九八十一官君寅卯辰甲乙
君南方八蠻君八八六十四官君巳午未丙
丁君西方六戎君六六三十六官君申酉戍
庚辛君北方五狄君五五二十五官君亥子
丑壬癸君中央三𥘿戊已君千二百人上請
誅符破廟君萬六千人太隂太陽太醫君治
病功曹官將兵士各百二十人同心併力下
爲某收捕鬼賊付與天丁力士天一北獄依
法治罪不令脫漏上章之後悉令斷絶蒙恩
之曰以爲効信恩惟
太上云云爲某收斷河泉惡鬼章一通上詣
某曹伏須告報
　　　解天羅地網章
具法位
上言云云某身及妻子並有厄難恐爲天羅
地網以見纒結告訴向(臣)求乞章一通(臣)以
學淺不明氣候無精算術皆慿六甲五行更
相剥復以知曆數凡以戍亥絶陽之郷爲天
羅辰巳絶隂之地爲地網年命㑹此則受其
殃男以本命臨太𡻕功曹加生月爲天羅傳
送加胎月爲地網女以本命臨行年爲天羅
河魁加胎月爲地網復以行年臨本命功曹
加胎月爲天羅傳送加生月爲地網又天綱
臨太一下爲天羅胎在登明下爲地網五刑
六害七傷九厄之月及以衰年衰月魁綱雜
殺千凶萬患妨損非一恐某家大小年命有
犯五方羅網九宫八卦更相尅伐仍是九天
玄極之氣下遊世間縱横九百九里羅者如
炎火網者如黒雲悉帶九星精氣赤精煥爛
若人年命當之立見凶損某今賷法信素絹
一匹錢一千二百文白米一石二斗油一斗
二升紙一百二十張朱繩一百二十尺釧子
一雙素絲一兩筆墨香燈等伏惟
天官恩盻太上無極大道天師門下典者五
氣君垂神省念上請東方寅卯辰甲乙青氣
君解除東方青厄青毒南方巳午未丙丁赤
氣君解除南方赤厄赤毒西方申酉戍庚辛
白氣君解除西方白厄白毒北方亥子丑壬
癸黒氣君解除北方黒厄黒毒中央戊巳黄
氣君解除中央黄厄黄毒五方之氣十二時
候皆不敢爲害(臣)聞上三五爲天中三五爲
人下三五爲地天有五行地有五氣人有五
常天不失五行則曰月精明地不失五氣則
萬物滋生人不失五常則能生長禮樂獲全
某家恐五氣不合臟腑不調五行更相尅剥
伏願上官典者爲某上解玄象五星之考氣
下解地上三十六禁忌中解某等身中千罪
萬過謹請北斗七星貪狼巨門斷絶死源禄
存廉貞替易死形文曲武曲削除死録謹請
解厄君太皇萬福君運氣君玉曆君各官將
百二十人下爲某收捕衆災分解諸厄從一
厄至于九厄所居里域眞官注氣監察考召
太祖父母家親丈人一切遷舉進入中宫署
與功賞使分曹署職隨功加秩天曹科典令
存亡受恩幽明相祐要以某身年命延長災
厄度脫以爲效信恩惟
太上分别
　　　驛馬章亦云開度章
具法位
上言某以胎生下官子孫千載有幸得奉
大道從來蒙恩某今當驛馬發年是求福之
𡻕若不章奏扶迎恐有妨害年命傷尅官禄
不遷但以憂慮無功可修專用一心上章奏
表禳却驛馬之厄扶迎官禄不爲災害今賫
法信金人一軀五色綵等前件物將立心信
求㧞除驛馬之厄遷舉財禄過免時災永保
元吉得入生圖扶迎驛馬以保壽命闔家大
小並乞無他(臣)以愚昧不明氣候聞太易有
𥙷過謝罪之功遁甲有向建避凶之道元元
一心上慿
太上大道諸君丈人天師君三師夫人門下
或三命巳窮一期載續謹請
皇天上帝王相華蓋北斗君三天司命加禄
君扶命君扶持驛馬得成官禄以金人一軀
上詣北斗㧞命除死厄五色綵各一匹以詣
五方五帝迎益官禄紫案巾牙笏衣幘木履
等以證禄位紫𠌂蓋一張以蓋本命席一領
以鋪正座油一斗二升以徹照虚玄青絲算
子延續禄壽米一石二斗以益倉粮紙墨筆
以書立生籍錢一千二百文以證質丹心香
一斤析北斗落死籍南斗上生名延壽無窮
重請功曹生氣君吏上詣
太玄都生宫請調星度算替名易形上請度
命君呼魂君北詣玄隂御女君延續姓名君
各五人官將百二十人爲某扶迎驛馬官禄
超榮災厄殄滅光明心腑乾坤震巽坎離艮
兊八卦二十八宿三丘五墓所典節氣善功
付度周而復始上請祐命將軍萬福丈人解
患君運氣君解厄扶衰君各十五人官將百
二十人下爲某同心併力保守身命禄位髙
遷延年益算榖帛盈倉錢財集聚永保元吉
所請天官預有功勞依(臣)三㑹吉曰言功不
負効信恩惟
太上分别哀(臣)愚劣謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人岀操(臣)某謹
爲某求乞和合驛馬除災厄迎財禄乞恩章
一通上詣
某曹伏須告報(臣)某誠惶誠恐稽首載拜以
聞
　　　謝五墓章
具法位
上言謹按文書今據郷貫某云今月某日染
疾進退不差恐不存生某家三曽五祖七世
父母巳來生時積罪招延殃釁或塜墓之中
有訴訟之害嗔怨天地致使亡人不安擾動
生人或岡勢斷絶松栢爲人所伐斫掘塼邊
行徃道路侵逼墓所深恐一旦没溺泉壤(云)
除巳備奏
諸天帝尊申三界眞司牒合屬去處外今賷
法信黄繒一匹白米一石二斗油一斗二升
錢一千二百文紙筆香果等仰慿
大道求乞章奏解謝先亡安穩塜墓從生及
死千罪萬過並乞消除輙承口辭爲伏地拜
章一通上聞
天曹願垂省察原赦先世及新亡并乆逺及
新舊墳墓所犯呪詛𡨚氣者悉爲斷絶即求
差愈先亡安穩塜墓清寧上請謝墓君五人
又請都星君青蓋官都候君太清宫主及地
甲君各官將百二十人下爲某消除疾病解
謝先亡或墓在龍頭或葬在龍尾或葬在龍
左或葬在龍右或葬在龍足舉動縮伸盤旋
禁忌之處致令亡人魂魄震動恐怖不安返
害生人致使生人轗軻疾病附注並乞消除
五音丘丞墓伯塜中二千石諸塜考氣皆使
滅絶安穩亡人無有殃禍一切原赦願存亡
無責無罰一切和解見在家口興隆嗣胤不
絶不負効信恩惟
太上分别求哀(臣)愚謹因二官直使正一功
曹左右官便者隂陽神決吏科車赤符吏剛
風騎置吏驛馬上章吏飛龍騎吏官各二人
岀又因某日辰從官云云二人(直神從官符/吏隨日辰易)
(擧此/爲例)操(臣)謹爲齋主某家大小疾病上拜請
天官六龍謝墓遷逹亡人和解考氣乞恩寳
章一通上詣
太上某曹治某宫(曹治隨日月/換擧此爲例)伏須
告報(臣)某誠惶誠恐稽首頓首載拜以
聞
　　　空三行
　　　　　(臣)某屬某宫焚修
　　　空三行

　　　空三行

　　　空三行
　　　可漏(用全紙一/幅爲之)

　　　内方函


　　　外方函


　　　解五墓章
具法位
上言(臣)謹按
玄科今據郷貫某叩頭自列素以胎生下官
子孫但某身中今嵗行年到某辰上入墓之
年或爲五墓所纒及三殺之下夫人入墓之
年恐被墓神注連鬼氣纒繞比者脚手沈重
飲食不加罔知拔贖五墓災厄扶護身命唯
以一心上慿
大道仰希鍳照特垂救護今賷法信鍚人五
軀命米一石二斗命錢一千二百文命素一
匹油一斗二升絶筆算子百二十枚向(臣)求
乞章奏斷絶亡人殃禍令以鍚人代形分解
災厄延年保命謹以拜章一通上聞願
天曹上官典者垂恩照省原赦某身年七世
巳來所犯千罪萬過並賜除蕩五基五方之
厄來臨者以鍚人五形代之令弟子無有錯
悮之厄上請還命君壽命君延命君拔命君
續命君扶命君益命君各五人官將百二十
人下同爲某上詣南宫中司命司録轉贖弟
子性命三藏一期三百一時解除身中災厄
當爲排天門却死籍移名青録長生之簿永
爲後世種民上章之後某身中年命延長五
墓殃注並令斷絶五墓災刑返爲恩福以爲
效信恩惟
太上衆眞分别求哀(臣)愚謹因(同前章只/換直神云)謹
爲某上請
天官解除五墓殃注災厄鍚人代形乞恩紙
章一通上詣
太上某宫曹治(同前/章式)
　　　謝先亡章
具法位
上言(臣)謹按
玄科今據郷貫某比者中外夢想紛紜精神
愡恍或鬼賊屯集口舌横生錢財耗散怪祟
屢見田産不收蓋由觸犯先亡翁婆先祖左
社右稷井竈土公凶神惡鬼闔家惶怖仰慿
大道告訴向(臣)求乞章奏都謝城隍社廟神
祇諸部將軍大小虚耗十二禁忌一切先亡
並蒙解釋具如所列(臣)以愚昧不明氣候謹
爲伏地拜章上聞
天曹伏願上官典者以時平省垂恩鍳照謹
爲上請解過君解刑君解厄君各五人官將
百二十人爲某都謝先亡却除災厄保護人
口平和從今年章御之後千罪萬過悉蒙原
赦願某家口大小危中得度敗中得成難中
獲免死中得生所請天官君兵士等有功勞
者依都言功舉遷不負效信恩惟
太上衆眞分别求哀(臣)愚劣謹因(同前章只/換直神云)
謹爲某拜請
天官都解謝先亡乞恩報章一通上詣
太上某宫曹治(同前/章式)
　　　保胎章
具法位
上言(臣)謹按
玄科今據郷貫某即日口辭自列素以胎生
下官子孫千載有幸得奉
大道被受元恩某與妻無功可記有罪斯多
深恐一旦受此冤苦無所任持向(臣)求乞保
胎收却河邪乳母産婦懷胎後傷亡容闇鬼
賊謹爲拜章一通上聞
天曹伏願
無上大道太上大道君太上老君上官典者
以時平省謹爲上請安胎君二人護胎君二
人扶衰度厄君二人萬福解厄君二人官將
百二十人下爲某妻防保身命胎妊易生又
請保胎聖母君二人官將百二十人爲某妻
守護三元丹田之中辟斥邪精魍魎鬼賊守
養赤子當令某妻身得安全免遭艱阻保護
胎妊安穩六甲足滿十月子母相見並蒙安
貼乞天門大聖擁護某娘身體和釋無生煩
惱當爲諸君聖母言功報勞以爲效信恩惟
太上衆眞分别求哀(臣)愚劣謹因(同前章只/換直神云)
謹爲某妻保胎章一通上詣
太上某宫曹治
　　　催生章
具法位
上言(臣)謹按
玄科今據某即日口辭自列素以胎生愚昧
荷蒙天地重光之覆某妻妊娠月數巳滿恐
臨生不安倍増惶怖唯用一心上慿
大道告(臣)求乞章奏上聞
天曹不勝欣荷(臣)謹爲伏地拜章一通願上
官主者以時平省謹爲請天門子戸君二人
速生君乳毋君導生君生母君天醫助生君
催生君各二人催生黄帝伏在中庭欲見子
母形體上請監臨坐草六百生父守護某妻
身生産滑利捨逆從順辟斥衆忌𡻕殺月殺
時殺白虎咸池千邪萬精一切消滅母子安
全如願從心解脱無他謹爲諸君聖母祐助
衆神言功報勞以爲效信恩惟
太上衆眞分别求哀(臣)愚劣謹因(如前章只/▲直神云)
謹爲某拜
天官催生口啓章一通上詣
太上某宫曹治
　　　小兒上光度化章
具法位
上言云某即日居某村坊叩頭自列宿縁有
幸得奉
大道欣慶無涯但某凡愚信奉多違招延考
氣頃者巳來有男某夢想紛紜恐以不爲祥
瑞四攴虚弱慮染沈痾莫知何功可以防保
今賷法信投誠委質上慿
大道告訴向(臣)求乞壽命延長上光度化増
算益年扶衰度厄(臣)謹爲拜章一通上詣
三天曹伏願
太上髙尊無上元君慈父聖母上官典者特
乞平安上請天地五光君日月星宿五光君
東方請日光西方請月光南方請火光北方
請水光中央請土光上請壽命長生付著某
身形上請壽命君五人火炬君五人三魂七
魄君五人各官將百二十人下爲流布天仙
妙藥太和之氣入某身中還顔復色精光恱
豫上詣
天官與落死籍蕩滌故氣注上生名六腑調
和五藏安穩光益壽命一切精崇並令消滅
夢想眞正飲食甘美長保安全以爲效信恩
惟
太上衆眞分别求哀(臣)愚劣謹因二官直使
正一功曹左右官使者隂陽神決吏科車赤
符吏剛風騎置驛馬上章吏飛龍騎吏官各
二人岀操(臣)某謹爲某拜請
天官上光度化口章一通上詣
太上某宫曹治
　　　保嬰童章
具法位
上言謹按文書某夙生慶幸得奉
大道從來荷恩實爲無量但某信敬多違男
女若干𡻕今在童兒未有所識即曰憂惶恐
爲故氣邪精▲尸暗穢乳毋化神天地河伯
鉤星血没之鬼承闇構禍侵斥某身求(臣)保
祐伏地拜章上聞
天曹特從
太上老君諸君丈人天師君門下主者五氣
君垂恩省理上請陽仙護魂君隂仙護魄君
天養生君按摩某身削除脾肺賢中大小腸
膽上下幽都氣海道氣宣布百脉通利病厄
消蕩顔華光澤與日月同輝上請太皇萬福
君解患君東王父西王母君各五人官將百
二十人三天九宫甲子甲午官君一切鬼毒
並不侵損仰荷鴻恩以爲效信恩惟
太上分别云云爲某拜請
天官爲保嬰童章一通上詣
太上某曹云云
　　　斷亡人復連章
具法位
上言(臣)謹按
仙科今據某云即日叩頭列狀素以胎生下
官子孫千載幸遇得奉
大道誠實欣慰某信向違科致有災厄某今
月某日染疾困重夢想紛紜所向非善㝷求
算術云亡某爲禍更相復連致令此病連綿
不止恐死亡不絶注復不斷闔家惶怖恐不
生全即日詞情懇切向(臣)求乞生理輙爲拜
章一通上聞
天曹伏乞
太上老君太上丈人天師君門下主者賜爲
分别上請本命君十萬人爲某解除亡人復
連之氣願令斷絶生人魂神屬生始一元一
始相去萬萬九十餘里生人上屬皇天死人
下屬黄泉生死異路不得擾亂某身又恐亡
某生犯莫大之罪死有不赦之𠎝繫閉在於
諸獄時在河伯之獄時在女青之獄時在城
隍社廟之中不知亡人某魂魄在何處並乞
遷逹今得安穩上昇天堂衣食自然逍遥無
爲墳墓安穩注訟消沈某身中疾病即蒙除
愈復連斷絶元元如願以爲效信恩惟
太上衆眞分别求哀(臣)爲某上請
天官斷絶亡人復連章一通上詣
太上某曹治
　　　疾病謝先亡章
具法住
上言謹按
玄科今據某云但某以信向多違招延災祟
頃者已來怪異屢表疾病更互合家憂惶㝷
究算術云是家先并客死之鬼嗔責生人恐
是前後年節祠祀飲食不精所設微薄爲後
世禍祟所伐乞丐
太上大道君遷逹迴轉去離憂苦之處謹爲
上請保護君護命君各五人官將百二十人
爲某身典治鬼等所有疾病厄難原赦除愈
以爲效信恩惟
太上衆眞分别求哀(臣)爲某上請
天官疾病謝先亡章一通上詣
太上某宫曹治
　　　收除火殃章
具法位
上言謹按
玄科今據某州縣郷貫某即日口辭自列素
以胎生下官子孫千載有幸得奉
大道從來蒙恩誠實欣慰某以凡昧修奉違
科屢招災考比者巳來聞見不眞忽以某時
見火殃落在某處所光影耀地恐是死殃火
殃散漫村坊侵害百姓男女遭罹非一吁嗟
道俗不可稱計憂惶恐怖何以禳却仰慿一
心上告
大道謹依師法伏地拜章一通上詣
三天曹令火殃即時消滅上請中官諸官君
及錄上將軍二十四吏兵士三十萬人天地
水三官算考召君吏道上二玄三元四始甲
子諸官君四面方位社邑里君四野五野七
野九野都平君等所居某里中眞官注氣上
請北方太陰君官將百二十人治大隂宫又
請夙伯雨師消滅某處火殃速去千里又請
誅殃君官將百二十人所部宋無忌主收火
殃之鬼令不燔燒良民所居住宅屋舍倉囤
上官典者勑東方心尾二宿藏火精攝巽神
勑風伯藏伏氣非節不行又請九海北玄君
官將百二十人動畢星宿昇隂氣興散雨雲
制伏火殃令不得起某等村坊某家悉令災
火不發竟𡻕無他宅舍安定人口平吉以爲
效信恩惟
太上衆眞分别求哀(臣)爲某拜請
天官收除火殃口章一通上詣
太上某宫曹治
　　　上清言功章
具法位
上言謹按文書牒得某州某縣弟子某年若
干某月日生伏自惟省素以胎蒭微蔑宿縁
幸㑹得奉
大道歸命正眞荷四時所養皇老好生太上
惡殺賜(臣)氣命逮及今日仰受太陽之恩謬
蒙師道之澤賜署治籙進叨老君道德五千
文尊經洞神洞玄洞淵洞真等法奉受之日
要當供養寳文修功立德行合神仙長生度
世永壽無極縱不得仙度託命太隂受煉更
生化爲眞人免脫三塗道重人輕實非尸肉
所行參佩廣開法門舟航一切濟度天人存
靈念眞餐御吐納注心玄極修行生道非法
不精非法不眞但(臣)積世無狀七世巳來莫
大之罪結固未巳至有誠心未能潜隱特以
伏地奏聞爲(臣)所佩三洞經法等五帝眞靈
玉女直符直事領仙侍郎監察大夫日月星
宿五嶽四瀆十方眞官法上將軍吏兵千乗
萬騎悉同言功報勞上詣
玄都進品上仙加爵帝秩隨科署眞無令遺
失(臣)某家七祖父母去離苦惱上登天堂衣
食自然天下太平(臣)某學道未備俯仰之格
道法難精前後施爲不合儀式爲四司所紏
五帝所執千愆萬過乞蒙原赦(臣)某身中五
體眞官受秩事竟各還(臣)身中保氣全眞安
穩如故恩惟
太上衆眞分别求哀(臣)謹爲拜上
天官言功報勞章一通上詣
太上某宫曹治
　　　三五雜籙言功章
具法位
上言謹按文書某州某縣弟子某年若干嵗
某月生伏自惟省千𡻕幸㑹得奉
大道被受元恩(臣)某仙靈二十四治籙籙上
將軍吏兵奉受之日誓依師教優使吏兵醫
治百姓修身之外救物爲先三㑹吉曰舉遷
言功(臣)自受任巳來諸所施行皆如所願謹
依科法以今月某日三㑹吉辰拜奏言功章
一通爲(臣)所佩受三五上靈官一將軍籙三
五上靈官十將軍籙百五十將軍籙赤天中
部赤籙赤天三部三將軍籙百鬼召籙混沌
赤籙九州社令籙星剛二十八宿籙河圖籙
解六害神符籙九鳳破穢籙都章畢印籙華
蓋籙九天兵符籙九宫捍厄八卦護身籙考
召籙斬千鬼萬神籙大斬邪籙四部禁氣籙
斬河邪籙功曹籙保命長生籙等二十四階
法籙六壬太一雷公三十六部神式籙八史
君六甲攴干靈符十二月將時直二十四治
職將軍籙孝道仙王一十八階征山神將籙
中宫敢健剛武强伐商天萬丈百鬼中王都
官從事髙功司馬中騎大將軍八極排天延
夀六星斗君中黄司政君元黄九仙司直君
魁頭主剌君剛頭司殺君消災散禍扶命解
厄君天騶甲卒天丁力士等保守(臣)身如故
令(臣)所向金石爲開水火爲滅所厭者伏所
治者愈所解者開所繫者破所消者散衆惡
邪賊欲見中傷(臣)身者一切㓕絶令(臣)某得
蒙過度三災九厄凶世惡年萬姓歸仰覩見
太平奉迎聖君永爲種民過泰之恩以爲效
信恩惟
太上云云今因三㑹大慶奉爲身中所佩三
五將軍内外雜籙君吏拜上言功章一通上
詣
太上三天曹云云載拜以
聞
　　　絶泰山死籍言功章
具法位
上言謹按文書某州縣郷里觀上清大洞三
景弟子某嶽先生(臣)某等年若干某月生素
以胎生千載有幸得奉
大道師老垂矜賜署治籙不以凡愚叅佩經
寳眞秘重沓荷恩過泰欣慰罔極但(臣)某雖
叨妙法不閑科禁功無絲髪愆犯罪積累年
轗軻生途不稱居住不安命屬
皇天上帝十二司命君謹按天師舊儀三㑹
吉日斷除泰山死籍削除右契罪名死目改
定生籙注上生各左籙長生宫中上請倉生
君一人請爲三官將吏兵士一切言功受賞
如常原赦(臣)某等所犯謬誤之𠎝先亡眷屬
同免苦楚受大福德衣食自然殃疰斷絶道
氣降附存亡清泰以爲效信恩惟
泰山云云爲依法三㑹言辰拜上上請
天官斷除泰山死籍攺定生録乞恩紙筆章
一通上詣
太上某宫曹治
　　　遷逹先亡言功章
具法位
上言謹按文書(某)州縣觀上清三洞三景弟子
某嶽先生(臣)某年月生素以胎生千載有幸
得奉
大道兼蒙師眞賜佩天官治籙叨忝經寳以
存供養(臣)以好道樂生奉宣文書助國扶命
勸化萬民百姓一切蒙恩
太上大道諸君丈人重恩成就伏聞
大道三㑹吉日太上老君下流八極澤潤無
垠(臣)等先亡三曽五祖七世父母前亡後死
五服種親或恐執繫地獄之中未能下解者
乞丐
太上大道君上官典者願(臣)今奏章告下天
地水三官泰山二十四獄中黄天九平獄中
都大獄水官土府九江水帝河伯吕公子將
從掾吏徒謫役作罪目五盟七詛不忠不孝
隂惡咎匿從天至地一切原赦令(臣)學業成
就智慧増廣宿愆赦貰存亡安泰以爲效信
恩惟
太上分别云云今月日三㑹吉慶自拜上遷
逹三曽五祖七世父母乞恩𥿄章一通上詣
太上三天曹云云載拜以
聞
　　　百姓言功章
具法位
上言云云但(臣)依天師舊式以三㑹都治舍
所領戸化民依天師文書輟死言生并天師
昔所布下二玄三元四始甲子諸官君將吏
兵二十四治官將吏兵等言功舉遷令依科
禁不敢不聚㑹謹於所在某處郷甲觀中條
列所領戸化民百姓男女求恩乞願並佩正
一盟威等籙二十四階七十五童子并及散
民等願請無上玄老太上三尊將軍吏兵守
宅三將軍兵士三十萬人保護某家口男女
使三災九厄並乞隨章蕩散并(臣)身中内外
種親及所佩法籙等前亡後化男女之鬼並
乞遷逹免離諸苦上昇天堂斷絶復連宿疾
除差日就安穩蒙恩如願以爲效信恩惟
太上分别云云依常品拜上今年某月日三
㑹吉慶言功云云載拜以
聞
赤松子章曆卷之四





赤松子章曆卷之五
　　　爲天地神祇言功章
具法位
上言謹按文書某州縣郷思觀道士某等素
以胎生叨賜
天官治籙内外重沓過泰之恩(臣)以下愚六
情奔蕩不自覺知歲月滋深積罪無數難可
安全仰頼身中所受神仙寳籙所見營護受
恩隆重伏地拜章一通上聞特從
太上無極大道諸君丈人天師君夫人造化
之恩赦(臣)等宿世今生千罪萬過及(臣)前後
爲百姓男女消災救疾吾急章奏建立齋直
施行功德口啓願諸所求乞上請
天官役使吏兵及天地水三官前後水陸行
諸道逕州縣郷亭里域諸官君正炁助道興
化者從正月十月巳來天官吏兵有功勞者
悉乞爲言功遷加爵秩從一等至百等從百
等至千等如
天曹科品録署便曹穩職無令失意有恨者
天宫地官水官受功事訖各還本位并從正
月至十二月所請君將吏兵今爲言功月一
日至三十日所請君將吏兵今爲言功日子
時至亥時所請君將吏兵今爲言功盡爲舉
遷依
天曹科品皆無令恚恨符契吏兵及時伏(臣)
等身中保守如故伏願
太上無極大道諸君丈人天師君夫人降下
正一生炁覆蓋(臣)某身生氣眞全宿疾除愈
四體輕强三尸墮落九蟲沈零學道棲神心
開意悟曉知未來長生乆視神仙度世得見
太平願(臣)生縁家口大小等身並乞災厄過
度年命延永五瘟疫毒不敢侵斥至來年某
月某日安穩如願當爲衆官拜奏言功不負
效信恩惟
太上分别求哀(臣)愚劣謹因二官直使正一
功曹左右官使者隂陽神決吏科車赤符吏
剛風騎置驛馬上章吏官各二人出操(臣)某
因三㑹吉慶爲天地神祇及(臣)等身中吏兵
爲前後百姓同詣救治疾厄求乞恩福(臣)等
拜上都言功口章一通上詣
三天曹伏須告報(臣)某誠惶誠恐稽首頓首
再拜以
聞
　　　空三行
　　　　　(臣)某屬某宫焚修
　　　空三行

　　　空三行
　　　　(年號歳次某甲某月某朔某甲子某時章於某處齋壇拜上)
　　　空三行
　　　可漏用全紙一幅爲之
(太清玄九無上三天無極大道太清金闕七寳玉陛下具章奏法佐臣姓某上奏謹封)
　　　内方函
(謹謹上詣/太上虚無文人宮具章治某宮具章奏法位姓某謹重封)
　　　方函

(謹謹上詣具章奏法位姓某謹重封/三天門下請進)
　　　三五言功章
具法位
上言謹按文書臣等芻草之𩔖生於濁俗仰
藉宿慶遭逢大化歸依
大道過蒙天地覆載丹靈所育皇乾所養星
辰所衞日月所照四時所長皇老好生賜(臣)
氣命逮及今曰仰禀太陽得厠人道某不以
愚昧貪樂道法歸命至眞賜授法戒内外符
籙三五治職及三洞金書玉章佩受巳來積
年經載香燈供養但道重人輕非凡穢所可
叨佩宿夜憂惶不以寧處(臣)等受法之日要
當自竭愚短朝禮讀誦宣揚道德濟度一切
及以自身修靜念眞日月之精注心玄虚修
行之炁隂陽九轉三五成丹飛騰虚空白曰
昇天非法不精非道不眞恐(臣)等前世今身
所犯莫大之罪乞身中功曹吏兵衆官營衞
(臣)等及生縁家口壽命上請祐衛將軍一人
官將百二十人爲(臣)賷良方妙藥甘靈芝英
金液玉漿充哺養赤子保國安神皆令無他
願(臣)等學道昇仙長生度世出入行徃衆官
吏兵乞垂衞護不負效信恩惟
太上分别云云今年月三㑹都言功舉遷口
啓章一通上詣
三天曹云云
　　　除泰山死籍章
具法位
上言謹按文書(臣)某年若干屬州縣郷里住
(臣)素以胎生宿縁幸㑹得屬
上帝十二司命君伏按科法三㑹吉曰落泰
山死籍削去有契上請倉生君八極五炁監
年命令(臣)等及生縁大小壽三萬六千歲記
名玉曆彌綸天地即自荷恩三月一時爲天
宮君吏言功舉遷名加爵秩以報勞苦不負
效信唯(臣)及生縁家口内外男女上下尊卑
等身年命延長永爲種民(臣)千罪萬過乞丐
原赦恩惟
太上分别云云飛龍騎吏左右龍虎君各十
八人出操(臣)以今𡻕月日拜上絶除泰山死
籍口啓章一通上詣
太上某宫曹治
　　　爲先亡言功章
具法位
上言謹按文書(臣)某年若干屬州縣郷里某
處住(臣)素以胎生血誕之餘千載運㑹得遇
太上開化之際盟威正教驅除穢逆但(臣)某
禀炁暗鈍六情閉塞百行多違未有微功上
答
大造蓋聞道法三㑹吉日
太上老君恩流八極澤潤無外生死蒙恩是
以人清鬼平生死蒙泰(臣)今章奏告下天地
水三官土府九江水帝河伯將從掾吏特乞
一切之恩原赦(臣)等七祖父母前亡後化一
切宿罪重過特垂放遣賜與沐浴上升玄都
長生宫中神登紫闕衣食自然(臣)符闔觀得
受餘慶福祚無窮注上生名玉曆青篇之中
存亡咸泰永爲種民光顯王道清眞之信恩
惟
太上分别云云隂陽神訣吏左右龍虎君各
十八人出操(臣)等吉曰謹拜遷達先亡解除
基考謫罰口章一通上詣
太上某宫曹治
　　　三月一時言功章
具法位
上言謹按
玄科今據某素以胎生凡質穢濁得逢
太上道炁開化恩流八極施布道法養育羣
生(臣)以有幸得歸法門天師矜愍賜(臣)治職
(臣)以肌腥賤質耳目閉塞無輔助之效夙夜
憂惶不自寜安謹按文書天師節度一年三
㑹吉慶十月五日都言功謹條(臣)所領籙上
辭旨散民育物男女良賤命籍戸口年紀顯
逹人名右列如牒(臣)從今年七月七日巳來
承上
三天無極大道諸君丈人天師法教訓喻百
姓醫治百姓助國扶命即使肉人等改惡爲
善捨逆爲順去故就新廢僞成眞(臣)身中吏
兵功曹使者隂陽神決吏關啓千二百官君
上請天官將吏兵熒惑太白中陣兵魁𩲃炁
吏上清玄君五炁經君朱雀君日月天醫和
醫太始剛武敢健吏百蟲君神男神女玄男
玄女玉男玉女素男素女仙男仙女詭吏化
君醫治疾病公私口舌行来道路移徙嫁娶
葬埋作舎求乞保護(臣)及民所居郷里監察
考召君吏道上二玄三元四始諸官君四野
五野七野平都君田蠶六畜倍加衞護天師
所布下二十四治三十六靖廬九州八極治
化君將吏兵士五方驅除君將吏東九夷南
八蠻西六戎北五狄中央三秦黃書契令十
二月命君等男官女官二十四官男職女職
二十四職及男女戸口所受籙上吏兵請守
宅三將軍二十四吏兵士三十萬人等三曽
五祖五將五神保護肉人等家皆得端正勞
君苦吏願一切悉爲言功舉遷(臣)以闇塞不
明鬼炁謹請漢南昌都集君還功君將吏一
百二十人主分别諸將吏有功勞者分别皆
當遷逹考召調正鬼炁十等上至百等從千
等上至萬等遷入中宫隨功多少各還本所
功曹顯逹受功者與便曹穩職無令失意或
有恚恨者至來年正月五日依法舉遷(臣)及
所願道民口數端正以爲效信千罪萬過乞
垂原赦恩惟
太上云云操臣爲依常品拜上十月五日三
㑹大慶言功口啓章一通云云
　　　三㑹言功章
某州某縣道士某年若干某月生稽首謹上
啓
太上老君天師嗣師系師三師君夫人門下
典者但某千生慶幸值遇玄風忝𥨸道門身
披冠褐蒙師尊而開度賜法籙以匡身忝正
一之初階遷上清之極境伏以人麤法細違
犯巨多晨夕乖於焚修晦朔闕於朝禮三元
三㑹或失焚修八節庚申皆違醮閱身或穢
觸衝突靈官口是心非違科越禁或思存散
亂妄想俱生或喜怒無時酒食失度如上之
罪無量無邊日徃月來無由洗滌今因某嵗
三㑹吉辰拜奏大法言功章一通三五雜籙
言功章一通資次伏願
太上三尊天師衆聖開大宥之澤敷罔極之
恩賜洗前愆蠲除徃過然乞(臣)所佩正一洞
淵等籙至于上清上仙上靈二官吏兵仙童
玉女文武官屬悉爲言功報勞益秩遷階咸
受功賞受功事竟各歸(臣)身中安慰宮府守
護(臣)身乞災厄蕩消衰危殄滅口舌不起怨
仇叶和章醮符水願有效徵門徒興盛住持
清泰出入休安得允所祈仰荷
玄造請給謹狀
　　　酆都章
具法位
上言謹按文書某州縣某即日稽首謹叩頭
乞恩拜章拔贖亡人伏聞
太上有濟度亡人之法謹投
大道未知亡人新逝巳來魂魄託生何道恐
在世之日身處凡夫餐啖衆生烹炮物命無
非是罪今請奏酆都拔罪章一通謹賷法信
以爲證質(臣)某奏章伏願
太上無極大道天師君慈父聖毋上官主者
特垂大慈之澤原赦亡人前身巳來三業六
情或積行所犯莫大之罪或犯一百八十條
科輪迴萬劫冥冥長夜未測亡人魂魄作何
驅役𨽻屬何官或恐在上中下二十四獄三
河九江風刀之罪幽繫三塗請爲解釋(臣)今
爲申奏章表乞賜亡人某魂昇三天魄離闇
府永除苦惱逍遥福庭衣食自然天堂受樂
次乞某家口大小永保康寧所願從心常保
元吉以爲效信恩惟
太上云云
　　　生死解殗洗蕩宅舍章
具法位
上言謹按文書某州某縣將領家口大小若
干人即日稽首歸命
太上今縁住宅生産死亡恐有殗穢宅中十
二時辰行年本命害氣相侵今詣(臣)求乞章
奏洗浣宅庭殗穢消蕩内外光明神龍備衞
防保人口唯專一心上慿
大道乞求章文解除殗穢洗蕩宅舍安穩無
虞具如所陳(臣)以凡愚不明氣候輙承辭旨
伏地拜章一通上聞
天曹謹爲上請東方青帝解殗君南方赤帝
解殗君西方白帝解殗君北方黒帝解殗君
中央黃帝解殗君官將百二十人下爲洗浣
肉人解除殗穢玉女使者官將百二十人各
賷眞精之水五和之香蕩灑某家井竈等大
殗入海小殗入江千殗萬穢應時消滅上請
仙花玉女一千二百人與東方青龍主水使
者南方赤龍主水使者西方白龍主水使者
北方黒龍主水使者中央黄龍主水使者各
賷眞精之水洗浣弟子某家住宅神靈内外
清淨幷請勑河伯吕公子營校尉督一切水
官將吏更相傳送除解某家内外神眞皆令
清淨利祐人口大小若干人乞無災瘴宅舍
安寧向去前途五瘟不染行年四出常保無
虞以爲效信恩惟
太上云云
　　　大醮宅章
具法位
上言謹按文書某州某縣某即日乞恩同心
稽首口辭自列信向無功招延不善即日起
造宅宇巳來未曽醮謝恐動土興工驚動宅
上諸神幷及家口行年本命蠶室奏書博士
不敢自專今謹請鎭宅十二禁忌紙章一通
防保宅上人口平安具如所列唯專一心上
慿
大道向(臣)求乞章奏願爲降赴證明法教奉
用鎭信以表五方靈官上請天官爲某住宅
之中四面内外十二時辰二十四禁忌太歲
大將軍青龍白虎朱雀玄武宅中伏龍日出
日入人口行年本命一切神靈從立宅巳來
未曽章醮今選吉辰良日謹於中庭安鎭法
座鋪陳質信以表宅上十二時辰分解禁忌
謹爲伏地拜章一通上聞
天曹伏願上官典者特垂省理如蒙恩煦謹
爲上請掾吏君五人治宅官五人制地君五
人官將百二十人將軍十萬人一合來下將
軍二十四吏兵三十萬人及宅中備位神明
及所部里域眞官共部押宅中四面八方内
外十二時辰二十四禁忌土公太歳大將軍
太隂夫人青龍白虎朱雀玄武伏龍勾絞歳
月大小二耗三公九卿將軍發盜本命子丑
寅卯辰巳午未申酉戍亥宅中内外一切衆
神即日即時應章上逹收歛十二時辰鎭於
本位收捕宅上東西南北並請安穩無令觸
犯竪屋事訖言功報勞以爲某家清淨一切
衆神鎭宅之内宫室之裏錢財集聚羅綺盈
堂一依符教收却四面災禍永不侵擾元元
一心以爲效信恩惟
太上云云
　　　開通道路章
具法位
上言謹按文書某州縣某闔門長㓜同心稽
首叩頭乞恩辭但某塜宅衰凶神鬼侵逼禍
下自招上延亡人年若干𡻕某月日時染疾
困重無藥能療因此亡逝謹依俗禮棺殮在
堂終始永畢未測亡人新逝巳來魂魄不知
託生何道恐在世之日殺害衆生傷損物命
繫閉三途未蒙解脫罔知作何功德拔贖幽
關伏聞
太上大道有解拔之科濟度亡魂之法謹賷
法信獻五方靈官薦拔亡人魂魄闇通道路
無有窒礙以今元元一心請求謄奏但以凡
流不明氣候垂恩請省謹爲上請素車白馬
大將軍一人太玄君一人各官將百二十人
又請直符告下天地水三官女青詔書土下
二千石丘丞墓伯十二塜侯泰山二十四獄
皇天九平獄天一北獄東嶽泰山南嶽衡山
西嶽華山北嶽𢘆山中嶽嵩髙山地獄北都
寒池地獄牢檻諸獄九江水帝河伯河侯將
佐掾吏一切放遣亡人伏願生前罪累並乞
消除殁後愆尤隨章蕩▲沐浴清淨逍遥福
堂遷爽淨宫參經洞府然乞弟子闔門長㓜
家口平安以爲效信恩惟
太上云云
　　　拔河章
具法位
上言謹按文書某州縣郷里某年若干某月
日生即日口辭自列胎素肉人枯骨子孫千
載有幸得奉
大道從來蒙恩欣抃罔極但由肉人信向多
違招延不利多有厄難夢想不眞所見不善
推㝷算術云有河神之厄恐有衰疾慮致傾
危今慿
大道告訴向(臣)求乞章奏開度衰年厄月免
離三河之厄(臣)輒慿口辭爲伏地拜章一通
伏願三河四海九江水帝諸神君等解釋某
衰年厄月水府之中但名係之處願爲開度
無令繫閉諸獄又請東方青帝河伯水官南
方赤帝河伯水官西方白帝河伯水官北方
黒帝河伯水官中央黃帝河伯水官各百二
十人來下主爲某解拔三河之厄伏願
天地水三官女青詔書拔度刑厄永保無他
以爲效信恩惟
太上云云
　　　保蠶章
具法位
上言謹按文書某即日乞恩口辭自列今爲
累年養蠶不收恐有犯觕以今月吉日良時
於宅内上請東方青帝蠶室南方赤帝蠶室
西方白帝蠶室北方黒帝蠶室中央黄帝蠶
室蠶家先祖蠶家公姥蠶家子孫天上蠶室
地下蠶室三十六蠶室照察某日夜悲愁罔
知救護唯以一心上慿
大道謹賷心信向(臣)求乞章奏上請五方代
公代姥代家先祖代家父母代家子孫左右
四方力士上請神君下鎭養蠶之姑養蠶新
婦黒蠶如龍白蠶如虎行聲如風食聲如雨
雷聲震動不爲禁忌但是殗穢並令消滅謹
賷法信並在案前奉請五方養蠶之女又請
五方養蠶之姑又請蠶父比陽之君蠶母北
君之女爲某宅内今年蛾蠶如願播植長滋
斥流瘟疫蟲鼠虚耗一切消滅伏願收繭萬
石得絲千斤知道爲眞知章爲神謹爲某伏
地拜章一通上聞
三天曹伏願
大道君吏上官典者特垂省察如蒙哀祐唯
專一心以爲效信恩惟
太上云云
　　　接算章
具法位
上言謹按文書某即日口辭自列素以胎生
千載慶善得奉
大道從來蒙恩誠深罔極但以凡夫不知璇
璣斗建土宿臨刑恐年命厄㑹不輕元辰衝
破天羅地網算盡將來九醜備縈日夜憂惶
貞吉難保泉壤是虞唯專一心歸慿
大道謹備法信之具表獻五方靈官即日告
(臣)求乞章奏上詣
天曹拔贖身命(臣)雖不明氣候輒承所請謹
爲伏地拜章一通上聞
天曹伏願
太上老君諸君丈人三師夫人門下典者一
切監司隂陽諸曹二吏施大慈之澤布罔極
之恩願爲上請夀算君五人保命君五人消
災君五人散禍君五人扶衰度厄君五人解
羅脫網君五人官將各百二十人一合來下
爲某拔贖二十四獄天曹地府古廟靈壇社
稷將吏司命曹局㝷檢某身有諸罪目死名
在黒簿之中者乞爲攺易有厄脫除有病爲
愈巳枯更榮巳死更生衰中得度厄中得過
月厄年災並爲散釋某年命不長壽算短促
伏願
大道弘慈立更生之道(臣)等謄其𧵥信上詣
三天曹請拔贖某身命延年益壽削死上生
今呈章奏之後家口大小災厄過度永保康
平宅舍清淨塜宅潜寧九祖巳來逍遥自在
元元一心以爲效信恩惟
太上分别云云拜上禳星益算延年章一通
上詣
太上某宫曹治
　　　大塜訟章
具法位
上言今有某州縣郷里某甲投辭列欵稱門
祚災衰家累疾病所作不利所居不安求乞
章奏解除塜訟今據其事狀粗可根㝷必恐
其七祖九玄周親近屬生存之日過犯旣多
亡殁巳來被諸考謫子孫未與拔贖冥漠得
以怨嗟或葬在水源之訟或殯當神廟之訟
或墳塋穿穴之訟或棺槨損傷之訟或舊塜
相重之訟或新塜相犯之訟年月浸逺胤嗣
不知或水溺火燒之訟或蟲傷藥毒之訟或
刀兵牢獄之訟或瘟疫癰疽之訟或伯叔兄
弟或姑姪姊妹遞相連染以作禍殃有一於
斯罔不誅責酆宫案罪因所甘心而玄律垂
恩亦容追過(臣)輒依千二百官儀并正一眞
人三天法師所授南嶽紫虚元君治病滅惡
之法謹上請天昌君黄衣兵十萬人收某家
中百二十殃怪中外强𦍙十二刑殺之鬼皆
令消滅又請無上髙倉君兵一萬人爲某家
收治五墓之鬼傷亡徃來住著子孫作殃怪
禍害疾病某身致令死傷不絶者皆令消滅
又請運氣解厄君兵士一萬人爲某解除家
中逆注某身中刑厄十二刑殺百二十殃考
皆令銷散注滯使制鬼滅禍遏却六天之氣
又請益天大將軍大兵士一萬人萬福君五
人官將百二十人石安君官將百二十人朔
平君官將百二十人治玄始宫並爲某辟斥
故氣收捕天下飲食横行鬼賊作諸精祟妨
害某及家中大小者皆令收絶應時剪撲即
使摧滅却死来生滅禍致福又請石仙君一
人官將百二十人爲某家却滅强𦍙之鬼厭
絶精祟不得爲害又請四相君五人官將百
二十人爲某銷散家中有考訟鬼祟諸不正
之氣侵擾宅舍致不安穩者皆即收剪解釋
訟考分别清濁又請赤天食氣君官將百二
十人爲某馳斥親屬逺近及有異姓之訟逮
諸凶惡怨訴共相侵擾不肯散▲所爲祟害
者悉皆制絶銷滅又請收神上明君官將百
二十人爲某身解除惡夢錯亂魂魄不守精
神離越者令得安善使夙注銷歇又請太玄
君官將百二十人治無渠宫主某家有凶注
之氣令人精神爽越疾病顚倒驚邪恍惚不
自知覺者使銷滅賊害永無殃患又請制地
君五人官將百二十人下治其冥泉宫爲某
身并家中大小分解行年本命太𡻕土王墓
辰建破諸所觸犯爲髙下卑㓜之鬼爲業害
者皆令消滅又請無上天生君兵士一萬人
無上方相君兵士一萬人並爲某收家門先
後死亡有相注逮者令消滅之又請厄郷侯
君官將百二十人治太清宫章釋君官將百
二十人治太清宫又請祐護將軍吏兵賷太
玄眞符攝下女青詔書地下二千石泰山二
十四嶽爲某收捕分解塜墓殃逮之鬼告下地
中官長丘丞墓伯蒼林君武夷君左右塜侯
地中司激墓卿右秩蒿里父老諸地域所典
並令斷絶考害復注之氣一切消滅若某家
祖曽巳來先亡後死男女大小凡葬埋所在
有犯十二月建破王耗八將六對傷絶禁忌
音向不正哺次不得左前右後伏尸故傷妨
害男女位座諸爲刑禍致不安穩子孫疾病
者悉爲解釋和合隨源𥙷復反凶爲吉轉禍
爲福生死幽明不相關渉請都星君官將百
二十人治華蓋宫誅殃君官將百二十人治
倉明宫太白中陣明君官將百二十人並爲
某家七祖巳來先亡後化男女大小解星官
復連收十二時刑禍遲留逆殺皆使除滅死
亡斷絶復注若下官故氣假託形影導從鬼
兵驅逼先亡傷注之鬼去來家門迫脅生人
拘録魂魄致爲疾病者一依鬼律收治皆令
消滅又請無上天玄君兵士一萬二千人爲
某收治逺近貴賤尊卑男女凡諸有謀口舌
誹謗呪詛之氣皆令伏匿不得爲害又請赤
砂君官將百二十人治南昌宫爲某家收五
蠱六魅百二十凶災及虚耗之鬼常爲某所
居宅舍致費損不利者皆令消滅凡上請二
十四君官將吏兵即日一合來下各隨本職
爲某解散考謫消除殃祟和释諸所斷絶注
氣先亡後死及種族親戚有横暴枉濫流亡
客葬無後之鬼預是前八十一訟之事件百
萬種種之考注並各寢息不得動作一皆消
蕩若猶有欲興造怨望覘伺間隙因垂衰便
搆扇禍害者盡皆收檢剪撲速令滅絶不得
與某有相關渉存亡異境禍福各對當令某
身并家口從今以去神氣流布天靈輔衞五
藏調理六腑宣通眞精内充百病消歇行業
成就功德日新吉祥咸降祅邪散滅公私昌
熾存亡荷頼所請天官君將吏兵文武職司
並立勤績驅除鬼害收剪有功請即爲言功
遷賞加秩進爵差次髙下如天曹常科無使
恚恨某所賷交𧵥紫紋四十尺命米一石二
斗錢一千二百文著體淨衣一副狀紙一百
二十張墨兩鋌筆兩管朱一兩書刀一口淨
席一領淨巾一條即以酬官君將吏勤勞之
效恩惟
太上云云臣謹爲某身居疾病解先亡後死
者考氣注逮拜上大塜訟章一通上詣云云
　　　又大塜訟章
　起自茅山七眞許長史云欲上昇爲上三
　世被𡨚家殃訟有西靈夫人告令求道官
　拜奏塜訟章以解洗𡨚債其章具有儀注
　若明日拜章今夜具備浴室五所如人之
　沐浴具備如力及先製小衣服三對兼具
　銀錢獻上先亡以充洗浣明日奏啓訖即
　燒章隨章燒衣服及錢財亦須嚴潔具備
　之又云夫人家事破落名宦不泰死厄疾
　病痛苦連年生業不興子孫▲替皆云上
　世考訟亡靈不安殃及生人子孫致之如
　然能三年内頻拜奏此章當有大益章詞
　臨時看意攺移當從簡正不可煩瀆
具法位
上言謹有某官某乙年若干𡻕某月日生貫
某州縣郷里某爲戸頭即日叩頭稽首自列
詞狀素以胎誕千生慶幸得奉
大道荷恩資育得見今日伏以某身(或有違/忤或有)
(所求或謀官宦或疾厄/謝過祈恩住於此入語)莫不因其修習乖違
所行逆理建功𥙷過積善不及上累先亡之
禍下責生人之咎致令某乙怪夢非吉所向
多違修念有闕厄患臻集慮不全生莫悟考
咎實懼上世巳來先亡後死墓謫不解塜訟
相逮告訴(臣)求乞解釋(臣)某伏按人生禀隂
陽之正氣受形氣於父母血胤連屬逮乎七
世傍貫伯叔至于兄弟莫不善惡同源榮枯
相繼陽官賞罰亦止此條幽府所施豈冝廣
引服屬旣踈爲患自息且各有承嗣不相濫
混(臣)以亡人魂爽動以物接記籍所明爲例
甚衆但肉眼障滯不能照覩巫覡所見亦未
窮察當是形聲旣分故音影莫㑹至於光像
猶若于生然情念異同不必遵舊所以多致
尤恨亟爲禍責今若不濟彼苦津離此怨路
則終成深害咎祟方臻是以經教懇切毎念
遷拔爲本訓誘欵曲必使解脫爲先而當年
在世莫不罪多福少罪事旣多則乆嬰苦切
福業旣少故理無所有是乃纒綿累業殃注
不巳今慮某家先亡後死眷屬名狀冥府自
然未皆放縱或有拘執責罰便生訟引且七
世乆逺後胤莫測其中善惡不可詳省今者
旣無的知其事謹備顯衆目具以陳言恐某
家七祖巳來過去旣徃今於三官九府之中
或有溺死之訟燒死之訟傷死之訟絞死之
訟囚死之訟塡迮死之訟墮墜死之訟踠蹴
死之訟打撲死之訟毒藥死之訟毒蟲死之
訟産乳死之訟飢餓死之訟寒凍死之訟熱
渇死之訟魔忤死之訟瘟疫死之訟中惡死
之訟霍亂死之訟癰疽死之訟腫注死之訟
癥㾋死之訟千疹百病以致於死皆各興訟
又有老死之訟少死之訟孤死之訟獨死之
訟鰥死之訟寡死之訟客死之訟寄死之訟
祼死之訟暴露死之訟無棺槨死之訟有棺
無槨之訟棺槨穿敗之訟尸體不埋之訟骸
骨不全之訟鳥獸殘啄之訟火燒骨之訟水
漬骨之訟車馬踐轢之訟掘鑿汙泥之訟已
葬之訟未葬之訟葬非本墓之訟葬犯禁忌
之訟葬不安穩之訟葬髙下東西南北之訟
祖曽父母妻妾娣姒中外兒孫兄弟姊妹伯
叔姑姪更互相訟育子不養之訟有兒不舉
没爲奴婢之訟同姓之訟異姓之訟無宅之
訟無後之訟憤慨之訟責怒之訟悲傷之訟
奄忽之訟又生時與人有寵愛之訟有讎怨
之訟有爭訴之訟有殺活之訟有枉濫之訟
及死後受詰對之訟有慚負之訟有違約之
訟有呪詛之訟受考罰之訟受徒繫之訟受
謫役之訟受二十四獄罪報之訟受惡因縁
牽引之訟次求恩赦之訟求還家之訟求人
代之訟求迴逭之訟如此等訟訴之事各有
條領若溺死之訟訴其沉淪水府衣形沾濕
燒死之訟訴其髪膚焦灼皮肉剥爛傷死之
訟訴其身形殘毀流連瘡血絞死之訟訴其
繩約緊急氣息壅閉獄死之訟訴其鏁械拳
孿不得解脫囚死之訟訴其囹圄幽嚴道理
不暢徒配繫死之訟訴其赭鉗在身謫役苦
劇塡迮之訟訴其肢體屈壓不得伸展兵死
之訟訴其身首異處墮墜死之訟訴其筋骨
摧碎踠蹴死之訟訴其體脉結瘀打撲死之
訟訴其頭破臂折毒藥死之訟訴其腸胃潰
斷虎狼死之訟訴其肌骨噉食毒蟲死之訟
訴其皮肉腫爛産乳死之訟訴其腹裂腥臊
餓死之訟訴其胃府空竭寒凍死之訟訴其
戰竦冰噤熱渇死之訟訴其吸嚇喘乏魔忤
死之訟訴其精魂怖悸鬼所制伏温疫之訟
訴其寒熱顚倒經絞酖毒中惡死之訟訴其
卒暴痛急不得申開霍亂死之訟訴其飲食
過度氣脉翻錯癰疽之訟訴其皮膚膿血藏
腑傷潰腫注癥㾋中風上氣千疹萬病之訟
各訴其沈滯困劇老死之訟訴其筋骨疲頓
少死之訟訴其年志未成孤死之訟訴其㓜
無父母獨死之訟訴其老無兒息鰥死之訟
訴無妻妄寡死之訟訴無夫對客死之訟訴
其非舊郷寄死之訟訴其非本宅祼死之訟
訴其無衣衾露死之訟訴其無覆蓋無棺之
訟訴體親土壤無槨之訟訴朽腐開顯棺槨
穿敗之訟訴漏不蔽尸體不埋之訟訴其求
痤掩骸骨不全之訟訴求聚合鳥獸殘啄之
訟訴失肌膚燒骨之訟訴求𥙷復漬骨之訟
訴求髙燥車馬踐轢之訟訴求移攺鑿掘穢
汚之訟訴求遷濯已葬之訟訴求修理未葬
之訟訴求墳塜葬非本墓之訟訴非土域犯
禁忌之訟訴干觸神位不安穩之訟訴地氣
衝激髙下四方之訟各訴其處更須轉動六
親九族之訟各訴其生人違背恩紀育子不
養之訟訴天性忍害不得生成同姓之訟訴
無情禮異姓之訟訴相輕濫無宅之訟訴非
所歸無後之訟訴絶祭祀憤慨之訟訴志氣
不逞貴怒之訟訴人侵割悲傷之訟訴多厄
枉奄忽之訟訴不獲辭又生時所與人仇讎
事各有訟訴並是怨結莫申追想引逮其亡
後所興諸訟皆由不能自忍求對生人大畧
雖合八十一訟其中枝葉分散變成百千萬
種又有生爲愆罪死受責罰湯煑火灼風刀
電解負石鑿山漕江壅海如此之目復百千
萬條悉皆訟引子孫更相攝對又有隂伏匿
怨内疽隱恨發念出言起訟幽顯或值時世
不理患難迫身不勝哀憂心悲口毒劇言怨
語呼天喚地辱詈光景穢罵神祇事徹暁冥
皆成訟考又立行醜逆搆業無良犯諸科律
禁誡悉入考目百年五十年三十年二十年
十年一年一月一日一時積考相加衆考集
併命没巳後餘考不息纒綿累積世世不窮
不知某家七世巳來先亡後死於此諸條並
何犯坐或復捨命之日不自甘分怨天咎地
呼引鬼神亦致遺殃相連終不解釋或有臨
民理務枉刻無辜殺人取財囚人受貨因公
行私狠戾暴虐或妻妾閏▲照察不明信用
偏邪寵縱讒賊持上逼下怨酷叢生祝禱鬼
巫厭迮年命使取魂魄殺以償咎因是相訟
亦無窮極又恐某家七世巳來復有隂罪隂
過陽罪陽過死罪死過表裏沈舋内外怨穢
無德無恩不仁不孝欺妄狡詐違常悖理塞
源拔本指是作非天地所弗容人倫所共棄
没命三官皆嬰對罰罪相及世結固督切考
課終無止息魂爽艱急日就難忍不堪荼毒
辭訴鬼官求引生人代其劇苦幽司雖明亦
有曲佞或能聽理鬼言移檄召對致某家累
年疾厄頻𡻕災衰光怪夢寤錢財耗減無可
禳厭告乞玄師(臣)某復覽誥傳唯應分解塚
訟墓注爲急直旨研明𥨸思承奉願遵幽宻
護物爲功驅馳謹按未敢懈怠但聖匠遼逺
軌跡遷訛迷非悶悞靡知定本輒極心究校
詳盡愚誠參順經科備伸䖍奉依法謹賷布
素一百二十尺五方繒紋白素各八十尺掃
箒五枚糞筐五枚朱砂一兩二分席一領狀
紙二百張筆墨各二副書刀一口錢五千文
油一斤香三兩米二石四斗并先宿備沐浴
洗浣之具(臣)謹爲伏地拜章一通特願上官
典者垂神省覽爲某家分解先亡後死塜訟
訴注之氣令復注絶滅逮害潛消人鬼異路
生死乖隔謹請天官君將吏兵各司所主共
爲某家厭制墓氣解散殃咎降某家塜瘗之
所又於酆都泰山河海丘陵諸謫役之處三
官三府各隨源檢糺必使洗釋輒按千二百
官章儀并正一眞人所授南嶽魏夫人治病
制鬼之法爲某家上請太玄君五人官將各
百二十人又請左右都候官將百二十人治
太明宫又請祐護將軍吏兵太玄眞符攝解
塜墓殃注逮之鬼并隂害加符告下某家(各/用)
(本音姓角姓塜訟交通所屬勾芒之神徴姓/塜訟交通所屬祝融之神高姓塜訟交通所)
(屬▲收之神羽姓塜訟交通所屬玄冥/之神宫姓塜訟交通所屬勾陳之神也)及丘
丞墓伯地下二千石蒼林君武夷君左右塜
侯地中司激墓卿右秩蒿里父老諸是地域
所典主者並嚴加斷絶某家塜訟之氣復注
之鬼若某家自上係髙曽祖父母巳來諸塜
墓所在有犯十二月建破王耗八將六對傷
絶禁忌音向不正哺次不得左前右後伏尸
某姓男女位坐並爲刑禍虚耗不息妨害子
孫者兼爲解釋和合𥙷復使生死咸安卽請
大玄君官將百二十人治無渠宫又請九地
君官將百二十人治茂理宫一合下主爲某
家分解葬埋所犯十二月建破王耗及十二
丘墓塜訟之鬼一切須滅又請都星君五人
官將百二十人治倉明宫又請太白中陣明
星君官將百二十人等一合下並解某家七
世巳下前昇後化亡人星宿官將復連收十
二刑禍遲留逆殺除落死名止殺滅殃又請
赤天食氣君官將百二十人主驅斥親踈逺
近及有異姓訟逮諸凶惡之鬼又請無上髙
倉君兵士十萬人主收五墓之鬼傷死徃來
病祟生人者又請四胡君官將百二十人主
消考訟之鬼不正之氣致不安穩者又請收
神上明君官將百二十人主收轁𨎺不寧惡
夢錯亂魂魄不守者又請天昌君黄衣兵士
十萬人主收某家中百二十殃怪中外强𦍙
十二月刑殺鬼又請蓋天大將軍十萬人主
爲某家辟斥故氣斷絶注鬼却死來生却禍
來福又請太白君百萬人都官從事考對殺
君各有種數千萬人一合下營護某身并某
家却死籍上生名斷祖世中外亡人死注清
濁之氣破殺尸殃之鬼不得伺候牽引更相
注逮若下官故氣假託形影道從鬼兵脅迫
亡人還逮家門者一依女青詔書律令收治
絶滅所請十五君官將吏兵等願一合來下
各隨本職爲某解除亡人考謫療治衆苦痛
惱之疾盡得平安克使訟訴不生殃注絶息
某家諸先亡後死中種族異姓親戚周旋朋
友奴婢僕妾横暴枉濫流亡客葬無後之鬼
預是前八十一訟之事及百千萬種殃考注
逮等各皆潜寧休息不得復動作爲害若猶
欲怨望覘伺間隙搆扇禍害者各盡收執速
令永滅不使更興章御之後賜某家前亡後
死祖世亡人罪蒙原赦魂昇三天塚墓安寧
考訟沉靜福被當今慶流後代子孫隆茂宦
學光顯計圖勝展公私利昌疾病除差怪消
夢正存亡獲福以爲效信所請天官依都章
言功不負丹誓恩惟
太上分别求哀(臣)愚謹因二官直使正一功
曹左右官使者隂陽神決吏科車赤符吏剛
風騎置驛馬上章吏官各二人岀操(臣)謹爲
(某官某乙身處官徒官職沉滯名位不遷或/云累代門户衰微子孫凌替或云官私屯厄)
(口舌横生任隨本意/言之在臨時攺張)拜請
天官分解亡人塜墓考訟殃祟安死利生制
滅禍害乞恩章一通上詣
太上某宫曹治伏須告報(臣)某誠惶誠恐稽
首再拜以
聞


赤松子章曆卷之五


赤松子章曆卷之六豈六
　　　沐浴章
具法位
上言謹按文書右牒即日稽首仰慮亡人在
生之日多諾罪累没命之後囚閉三官困苦
之中未蒙解脫今謹憑
大道之力拯濟幽魂宿業愆尤以今蕩滌謹
賷亡人在生衣物及鎭信錢米香油方綵筆
墨等謹於淨庭立作浴堂沐浴之具皆令清
淨免離幽塗(臣)今謹爲伏地拜章上請沐浴
君吏沐浴夫人洗浣玉女千二百人鍳臨亡
人沐浴身形洗垢除穢去離桎梏得覩光明
逍遥快樂衣食自然無諸乏少安穩塜墓祐
利生人以爲效信恩惟
太上衆眞分别求哀(臣)某謹爲拜上
天官沐浴朱章一通上詣
太上某宫曹治云云
　　　解謫章
具法位
上言謹按文書右牒即日稽首仰恐亡人在
生之日所向多違招延不利凶被亡人遂爾
終亡如此苦切人天罕測罪積玄司釁彰天
府亡者平生之日三業六根多諸罪結上觸
天禁下犯地忌中悞人鬼有諒罪深不測魂
路遂即一心歸命
大道告訴向(臣)求乞章文具如所列(臣)謹爲
伏地拜章上請素車白馬將軍兵士十萬人
又請太玄君一人官將百二十人一合來下
主爲亡人魂爽永離三塗名書六天願爲度
脫重罪請太玄眞符告下天地水官府女青
詔書地下二千石丘丞墓伯十二塜神泰山
二十四獄東嶽泰山地獄中都大獄天一北
獄皇天九平獄南嶽衡山地獄西嶽華山地
獄北嶽𢘆山地獄中嶽嵩髙山地獄北都寒
池牢檻之獄九江水帝河伯將佐掾吏一切
放遣亡人永離幽塗昇遷福堂衣食自然不
得注訟生人恩惟
太上分别求哀
　　　乆病大厄金紫代形章
具法位
上言謹按文書具銜某年若干𡻕某月日
生行年到某今於某州縣郷里觀院謹奏金
紫代形章一通某爰自㓜小以至于今無德
無功叨榮重禄𡻕月積乆罪咎彌深又職在
養人政專撫俗或縁情喜怒傍公徇私或率
意刑罰悞犯眞聖失在毫末釁重山嶽常懼
冥責唯無覺悟某自某月巳來災疾云云伏
惟
大道潜貸有感必通某微誠上陳伏希降鍳
謹依儀式賷金人一形紫紋若干尺隨年命
米一石二斗鎭錢一千二百文油一斗二升
紙一百二十幅筆兩管墨雨鋌青絲一百二
十尺算子一百二十條淨巾一條用爲法信
上投
大道求乞章奏削落死籍注上生名(臣)謹按
師法參詳天圖某受生九天冠帶五常九宫
籬落八卦交纒三光朗照七元輔身乾坤覆
載五氣翼形隂陽育養開導光明法象天地
名參中元司命勒籍太一檢年玄符記録在
南昌上宫紫蘭之内玉𠕋七寳之函承天順
地禀氣玄天定算冥中初無天傷今世運否
三元交喪眞氣上昇六天鼓行千精萬邪枉
害生民致有理不揚抱枉不彰三尸枉魂飛
爽彌天怨鬼號訴稱恨三官天髙地邈幽冥
不理注連生人致有先亡祖考中外傷精搆
合爲凶(臣)按天師九道考經元辰包鉤命訣
之法人命受生有吉有凶脩短之期各有歲
月日時生值吉德則長享五福犯刑遇害終
於六極謹㝷某本命某某命人以某爲鬼行
年某災厄深重云云伏聞
大道普慈好生惡殺無災不救無厄不解旣
生當活巳成當盖哀念一家愍其厄疾(臣)忝
任治職奉宣慈化不勝所見謹冐清嚴披露
丹懇伏地拜金紫代形章一通上聞伏惟
太上無極大道太上老君諸君丈人天師女
師三師衆尊乞垂大恩特賜原赦解某宿對
之𠍴千罪萬過道氣廣覆迴育養之恩救濟
一切賜續壽命身入福德之中以上官典者
垂神省理分解年命生月胎日宿新災厄凶
禍之氣隨事和解爲某上請三十二天帝君
長生司馬代形度命南昌元君監生使者各
三十二人乗飛龍羽車三十二天帝兵馬各
九億萬人一合來下賷某金人紫紋上詣三
十二天曆星檢宿宫曹之中貿名易形更請
眞神玄元生氣下入某身中更注上生籍延
命無窮謹請延年益壽君各五人官將一百
二十人一合來下賷某代形金人紫紋信物
上詣太清玄元生氣宫伏請下條星度算君
貿名易形君脫死上生君又請(臣)身中功曹
使者太隂考召君吏賷某代形金人紫紋上
詣北斗太隂御女下一重冥宫太隂典死籍
庫璧櫃之中貿某身名易某身形上名生籍
玉曆之中延命無極又請魁𩲃君五人官將
百二十人太皇萬福解患君五人官將百二
十人三天解厄君解害君各五人一合來下
主爲某上解生年日月胞胎所犯日月五星
二十八宿醜星惡宿下解地祇禁忌五災六
害七咎八難九厄十苦十二刑殺願北斗七
星削除某死名貪狼臣門斷絶死源禄存廉
貞貿易死形文曲武曲除籍死録天綱破軍
殺氣不加願三台君解某行年六害過度疾
病死喪之厄嵗月日時之厄天地之厄牢獄
之厄兵賊之厄四時五行金木水火土之厄
千凶萬厄盡乞度脫請煩東極青華九玄上
宫青帝監生度命君貿名易形君神仙度世
君各一人兵士各九百萬衆乗青雲羽車飛
行萬里一合來下賷某代形金人紫紋上詣
長生宫中爲某貿名易形更上生籍玉曆之
中青帝冠帶延命無窮重煩南極南昌宫中
赤帝監生度命君貿名易形君元氣受生君
神仙度世君各一人兵士各九百萬衆乗赤
雲羽車飛行萬里一合來下賷某代形金人
紫紋上詣南極長生宫中爲某貿名易形更
上生籍玉曆之中赤帝冠帶延命無窮重煩
西極白素宫中白帝監生度命君貿名易形
君元氣受生君神仙度世君各一人兵士各
九百萬衆乗素雲羽車飛行萬里一合來下
賷某代形金人紫紋上詣素雲宫中爲某貿
名易形更上生籍玉曆之中白帝冠帶延命
無窮重煩北極玄斗太隂宫中黒帝監生度
命君貿名易形君元氣受生君神仙度世君
各一人兵士各九百萬衆乗玄雲羽車飛行
萬里一合來下賷某代形金人紫紋上詣太
隂御女下一重冥宫中太隂典死籍庫璧櫃
之中爲某貿名易形更上生籍玉曆之中黒
帝冠帶延命無窮重煩中央髙皇三十二天
玄都紫微宫中黄帝監生度命君貿名易形
君元氣受生君神仙度世君各一人兵士各
九百萬衆乗黄雲羽車飛行萬里一合來下
賷某代形金人紫紋上詣三十二天始生元
氣宫中爲某貿名易形更上生籍玉曆之中
黄帝冠帶延命無窮謹請某本命某并從官
某人千乗萬騎爲某保守禄命拘制三魂滅
除九氣易形生神安鎭宫府長生無窮又請
某行年某并從官某人千乗萬騎爲某保延
禄年拘制魂魄削死上生安神定氣永鎭生
宫之中願眞君父母爲某上消天上四方星
宿之災下散地上八方之禍各保某禄命上
詣三天曹解某身中眞官考召解脫羅網削
死上生移名玉曆生録之中轉禍爲福轉凶
作吉以德消刑以福消禍四時五行金木水
火土雖復相殺還復相生戊巳中和神仙道
成願左右玄元始氣生活某若犯天地水三
官殃考應還鬼伍者願三台君解除億基萬
考千咎百禍十凶九厄三災八難之中特爲
解救増益算壽更著生録願明曹典者㝷拔
十方之内某所犯宿連罪命衰厄所在悉爲
隨事和釋於三河四海九江八極天地水三
官百二十曹府六律九章泰山二十四獄玄
河北獄之中拔贖某三魂七魄(女十/四魄)還附身
形又請三天拔命君度厄君度命君濟厄君
各十二人消災散禍君十三人倉穀吏樹木
嗇夫二十八宿三百六十五度周天八極君
十二人左右執法君十二人官將百二十人
河畔六府河伯水府解厄掾吏三百六十人
又請中宫閑能兵士百萬人一合來下入某
身中消除行年本命十二禁忌衝破拘元檢
敗大㑹小㑹五刑九厄五凶六害九醜衰厄
安定五藏調和六府百病除差又請周鼎君
一人治大夫宫中爲某和解曆紀周旋八極
除死籍上生名超百二十生氣延年不老又
請南上君一人官將百二十人治列庫宫周
玉君一人官將百二十人治地理宫中衣綵
朱袍丹陽之幘通天之冠又請周鼎玉女千
二百人衣綵衣一合來下爲某致舍生之氣
延年度厄召還魂魄附某身中記生名除死
籍乞生活章上所請千二百官君將吏兵并
勑下某身所住所居里中監察眞官四野九
野都平君道上二玄三元四始甲子諸官君
十二水帝河平侯所在神祇社稷咸承(臣)今
章御之後乞某災厄過度年命延長四大休
吉道力扶持元元安穩以爲效信恩惟
太上分别哀原(臣)愚謹因二官直使正一功
曹左右官使者隂陽神決吏科車赤符吏剛
風騎置驛馬上章吏飛龍騎吏等各二人出
操(臣)謹爲大道弟子某奏金紫代形解厄延
命大章一通上詣
太上某曹治
　　　收魘夢章
具法位
上言謹按文書某列訴千生有幸得在
道門以自保持被蒙恩覆闔門端正毋自喜
樂但以肉人奉法初淺𠎝咎累臻某自近巳
來寢卧不安眠則魘魅又夢寤參錯多見先
亡後化徃來輙便驚魘大小惶怖依慿
大道請治告(臣)求乞章奏以自救護謹爲拜
章上聞願乞
大道哀愍肉人解除殃害若有故氣太嵗太
隂大將軍此時司命十二月建前後八神拘
刑破殺宅中伏龍七獄掾吏遲留逆殺四面
蜚功懸尸六害十二下媚及客鬼寄住之氣
盡令消散謹請萬神君五人官將百二十人
主爲某却死來生却禍來福辟斥故氣精祟
注鬼重請天昌君黄衣兵士十萬人主收某
家中外强𦍙十二刑注夢寤之鬼重請太陽
君一人官將百二十人治佐蘭官主治眠卧不
安驚怖之鬼皆令銷却若有塜墓十二塜訟
强𦍙復連一切盡以三氣除之解絶復連不
得爲後生人作精祟重請天中敢健吏兵君
官將百二十人主收捕某家先亡遲留逆殺
考害之鬼付女青北獄治罪某身中所苦悉
令除差卧得安貼不復驚魘恩惟
太上分别求哀
　　　爲亡人首悔贖罪解謫章
具法位
上言謹按文書某乙素以下官子孫運㑹有
年遭逢大化操信制屬以自保治蒙恩覆蓋
大小慶慰而以頑愚修奉多違以招考罰頃
來轗軻凡百無善某身疾病從來云云伏自
考思精祟所由恐亡人某生時犯罪不忠不
孝不仁不慈婬情嫉妬罵詈呪詛牽天引地
呌喚神靈或貪財盜竊枉剋非理攺動所作
凡百無善致收大考繫身后土恐亡殁之後
被受重謫魂魄考對結在三官徒刑作役楚
毒備至不堪困苦逮累生人致令某家基考
復注殃禍不絶生死困辱不自解免元元之
情慿恃道氣某今備條某生時罪狀首列詣
治并賷某物以立心信拔贖某生時所犯百
萬之罪(臣)以頑闇不明鬼氣謹承某辭伏地
拜章上聞唯願
太上大道天師門下典者特垂愷悌之恩察
(臣)所奏乞依
太上首悔之制爲某家亡人某隨事和釋解
散考謫重遣功曹使者賷某信儀遥詣
三天曹按某生時所犯隨原料剔削除刑名
絶滅事目謹請太玄眞符攝下女青詔書地
下二千石丘丞墓伯十二塜神泰山二十四
獄中都大獄天一北獄皇天九平獄天地水
三官河侯河伯將佐掾吏等一切放某等魂
魄使還附尸骨免離囚徒困苦之中得上屬
天曹和樂之地斷絶殃注滅除死籍若某生
時有犯五盟七詛更相拘牽結逮不解者某
乞丐一切解罷釋散某家從今以去令生死
安穩門戸隆利疾病除差以爲效信恩惟
太上分别求哀
　　　賷亡人衣物解罪謫遷逹章
具法位
上言謹按文書某列素以胎生肉人下官子
孫千載有幸得奉
大道兼蒙恩育賜某大小百官重籙參佩内
外光顯非分實荷罔極但某等肉人生長季
俗不能承科奉戒多違招延考罰亡過某前
得疾病不蒙原赦以某年月日謝命三官從
此巳來疾氣云云恐某先身宿縁及在世之
時所行罪惡新故乗釁及存亡考負魂魄繫
對在三官困苦之中不堪憂惱注逮生人某
大小痛死憂生無復情計不知立何功德以
相拔贖謹賷某生時服飾某種衣物以贖某
死魂重謫斷絶復連歸命告(臣)求乞章奏上
如所列(臣)以
大道慈化憐生愍死歸向之民存亡戴頼最
以幽縶之魂有昇遷之慶法輪開度化生人
道某丹心惻盡敢縁慈恩仰希照潤謹冐清
正拜章上聞唯蒙
太上無極至眞申(臣)所奏原赦某先身今世
特垂料省謹爲上請素車白馬將軍兵士十
萬人又請太玄君一人官將百二十人主知
某魂神閉繫所在若長淪三徒名書六天願
盡爲度脫重請仙官大歷君官將百二十人
治西水宫重請太玄眞符告下天地水三官
女青詔書地下二千石丘丞墓伯十二塜神
泰山二十四獄中都大獄天一北獄皇天九
平獄東嶽泰山地獄南嶽衡山地獄西嶽華
山地獄北嶽恒山地獄中嶽嵩山地獄北都
寒池牢檻諸獄九江水帝河侯河伯將佐掾
吏等一切放某魂魄削去罪目解除刑名放
囚出徒沐浴冠帶遷昇福堂反胎化生還於
善門絶死注於六官上生名於丹籍賜某等
大小所苦並蒙除愈口數無他向願從心以
爲效信生死千罪萬過唯乞原赦恩惟
太上分别求哀
　　　滅度三塗五苦鍊尸受度適意更生
　　　章
具法位
上言謹按文書(臣)以凡愚先身功微雖生人
道履於穢世塵濁所染自分淪胥絶望天路
皇極哀矜未見刑辟闚𨵦僥倖得參三景眞
經雖志自克勵而爲尸蟲所纒累在嗜欲觸
事違戒加值今陽九運促驅除巳及功没罪
見未能自拔常懼一旦奄忽無期雖念自新
而結縳未解善縁未至敢以刑餘之命於三
掠之門冐陳瞽誠干忤天眞追念悚息(臣)某
等誠惶誠恐頓首死罪死罪(臣)竊見經㫖明
戒有可憑恩經言自非先身有善累劫之功
名書瓊簡不得妄見寳經預以見者皆應昇
度或功德未足生死未充未得白日飛騰或
託尸解暫經太隂魂神受對寄形地官因縁
期訖得還故宅一時俱昇如靈㫖所誡則奉
法者猶有可冀是以愚(臣)敢申所見即日有
某郡縣鄉里某年如干嵗本命某甲某帝領
籍某月生受命某天某在世之時闚𨵦好慕
詣道士某登壇結盟奉受三景洞經供養禮
拜時修齋直但某身履下世穢濁所牽功徳
未滿滅根未絶如靈㫖所期某雖形滅應在
尸解恐某因縁未定先功未充以某月日時
以疾去世託滅太隂形寄土官今停柩殯宫
須待良辰遷還蒿里功德未足未便早遷恐
爲土府所見驅逼不相容安魂飛魄揚尸形
匪寧摇動考對注連復生(臣)宿世因縁與某
忝結天親俱處末俗私心憂念雖靈契有定
(臣)猶不自安嘉荷任之日以開度爲先今仰
憑
無極天尊元始大化明眞之㫖正一之科謹
爲攝齋拜章上聞願
大慈哀矜原除某前身及在世時所犯罪釁
諸有三塗之根五苦之結在三官九府考屬
執罰之曹神兵力士鎚杖之下刑係刀山劒
𣗳九幽長夜地獄之中者乞申(臣)今章告下
三官賜以某生時建善之功拔度魂神還復
故形若某神離魄蕩尸肉朽腐願五帝尊神
還其肌膚養復䰟神三光飲哺注以洪泉通
其榮衞潤以血氣應轉者轉應度者度應生
者生願某所屬某嶽某山眞靈正神爲符下
九土地官各依部界供給有無一如明眞科
㫖當使形安神守魄不蕩散頓消罪源精神
還復故宅乞(臣)章御之後某復受生錬尸還
復故形上𥙷眞仙伏願
太上門下典者申(臣)翹翹之心所奏蒙御開
度幽冥上願
天慈造化無量大恩下使(臣)愚念不辜恩惟
太上分別求哀(云云)爲(某)拜上滅度形神拔
出三官九府三塗之根五苦之結開九幽地
獄還復魂神鍊尸受度適意更生章一通上
詣
太上某宫曹治伏須告報
　　　出喪下葬章
具法位
上言謹按文書某列奉法無狀招延凶考亡
人某以某年月日没命三官安喪宅内某地
未得葬之當以今月某日某時權移某屍枢
從某地出安埋某處某奉屬清眞委誠道氣
不復從師卜問懼爲太𡻕將軍十二月建鈞
刑破殺下官故氣千禁萬忌所見傷害求臣
上聞以自防護(臣)按某爲道民事與俗殊送
終葬死無所忌諱一必之民在可哀愍謹請
太素太始君五人官將百二十人又請葬埋
吏十二人一合下符攝下女青詔書地下二
千石丘丞墓伯十二塜侯及所經由里域路
次禁忌之官不得侵犯某家當令某潜寧后
土精爽安穩附就魁綱衆忌一切消滅要以
某家死生無他以爲效信事訖言功恩惟
太上分别求哀
　　　新亡遷逹開通道路收除土殃斷絶
　　　復連章
具法位
上言謹按文書某列素以胎生肉人下官子
孫千載有幸得奉
大道被蒙恩覆得全首領人口某等誠用欣
慰兼蒙師道所見哀憐賜署某大小天官籙
治荷恩隆重實在罔極肉人生長末俗不能
勤修建立功德上報恩澤百行多違罪過山
積招延考罰家門衰頓喪禍不絶亡過某前
得疾病不蒙原赦以某年月日命謝三官從
此巳來宅舍不安鬼氣不絶光怪夢窹疾病
云云喪衰之餘懼怖屏營恐某等死時日惡
殃注不己詣(臣)告訴求乞章奏上如所列(臣)
按受隂陽造化而生雖承九天之業假備四
大而成生時相給終畢相還隂陽相配雌雄
相隨陽唱隂和男行女從三萬六千神眼爲
生宗受明日月卯酉二門在人爲神去人爲
鬼人之將死故眼晴光墮左雄右雌名曰土
殃從一至三雄白雌黄二七十四毛羽飛翔
翅脚帶毒動則輝光口銜金殺向人皆亡東
西縁緯南北乗經值遇太𡻕太隂將軍王耗
之神住不敢行途路旣塞恐成災殃有犯重
喪奮羽吐毒注害生人死注不絶縁此而興
又恐某屬三塗尸役地官摇動驅逼還逮生
人(臣)以師道正一嚴明生死異世不得相干
某生死氣逮注復相延如不解救則在没莫
分人命至重枉濫難容(臣)謹爲拜章一通伏
願師道必垂哀矜願請仙官討氣君一人官
將百二十人主爲死人某開通太𡻕太隂大
將軍此時司命王耗千禁萬忌約勑四時之
官開通道理不得拘留某精爽注復生人又
請北辰司馬都官從事君一人官將百二十
人誅殃君五人官將百二十人收捕某死時
雌雄殃殺魁網之鬼復注之氣疾速去離某
家各還本屬四時之官不得拘留原某前身
及今生在世時千罪萬過千愆萬咎悉皆赦
除某盟結旣解遷達魂神去離三塗五苦還
昇福堂衣食自然利祐後人不得更相戀慕
復連殃注於今㫁絶地官衛尸神還更生並
賜某家從今已去大小某等疾病隂私除差
門户安穩生死受恩恩惟
太上分别求哀
　　　新亡灑宅逐注却殺章
具法位
上言謹按文書某素以胎生肉人下官子孫
運會有幸得染清化常蒙恩覆誠自歡慰但
肉人闔門頑愚施行多違招致考罰頃年以
來家居轗軻喪死相係某抱病疾以某月日
死亡恐某死亡之日注復生人有土殃惡氣
喪車𩲃▲雄雌之鬼盤停宅内傷賊不巳肉
人惶悖無復心膽告訴向(臣)求乞請除宅中
注殺安神定氣上如所列(臣)按人死之日魂
魄流散化成八殺雌雄咎注喪車𩲃▲或出
或上還重殺害纒綿宅内伺候衰缺復欲中
傷注害生人謹爲伏地拜章一通上聞特從
大道迴神降福流清蕩濁謹請天中敢健吏
兵千二百人又請逐注鬼禽竒君水坦吏各
一合來下某家宅舍之中收捕▲尸注鬼雌
雄客殺喪車𩲃▲一切絶滅又請却殺將軍
十二人一合下到某家宅中收却百二十殃
殺之鬼并勑某家所居里中眞官注氣并守
宅三將軍二十四吏兵士三十萬人各竪兵
刃外向繞宅三重又請神水使者與請官併
力掃灑宅中神水雲行萬里清嚴宅内蕩除
尸穢衆官備衛神明鎭守并遷某臨亡之時
報殺將軍功成事訖各還天曹列受功賞并
請安宅穩宅鎭宅清正吏一合下安鎭宅舍
保護人口使復注絶滅肉人千罪萬過生死
所犯一乞原赦恩惟
太上分別求哀
　　　受官拜章
具法位
上言謹按文書某素以下官之餘胎生下愚
遭遇開泰得在民次猥蒙天地重光之覆得
預階倫昔處在某朝職滿被銓遷報某位王
命巳行不敢稽闕當以某日拜受扳印仰憑
大化清淳之氣奉發之日不問時王歸情師
道告(臣)求哀謹爲伏地拜章上聞爲某上請
朱雀君一人官將百二十人治洛平宫主萬
民和合賔客人衆飲食皆令笑喜無有怨惡
重請位官受爵君官將各百二十人重請四
方夷蠻戎狄君官將各百二十人一合下營
衛某受拜板印之後辟斥衆災禁害之氣使
某職顯易遷居官淸利安穩無他以爲效信
所請君吏謁言上官中宫録署無今恚恨恩
惟
太上分別求哀
　　　臨官莅民章
具法位
上言某以下愚誤蒙大恩爲時所銓顯叙某
縣王命旣加當親民物便以時世僞濁人鬼
互權肉人功薄無以禳災今月某日啓邁即
路尅用某月日到境入界仰恃道氣不敢卜
日問時入境之曰爲土地精靈符師杜廟飲
食故氣太𡻕將軍道上禁訶五行王相魁綱
諸忌所見中傷告(臣)自列求乞防保謹爲拜
章願上官典者告下某里中土地眞官郵書
驛騎亭傳里邑皆爲開通營衞某身重請昌
落君一人官將百二十人重請祐護將軍萬
福文人官將辟斥衆災解除禁害君一人官
將各百二十人與四方夷蠻戎狄君吏各一
合來下同共營衛某身太𡻕將軍四時王耗
千禁萬忌使某到境入界安穩無他居官清
利口數康靖在職遷顯嵗終如願時君將吏
言功報勞恩惟
太上分别永哀
　　　受官消滅妨害章
具法位
上言謹按文書某遭遇時會得在淸化身佩
仙官出入蒙恩誠用光慰某從某世已來官
爵相承蒙國重恩今忝某職以某日恭受王
命溥倚大道不卜不問不擇日不揀時持心
而行自受職巳來夢窹參錯疾病更互怪異
妄生不知何由推按𡻕曆天地六甲受板日
某子值五離本命某子行年甲午破子以十
一月受板復是衰月太𡻕某刑殺在某墓殺
在某某爲刑殺更相衝尅時日所臨下值六
合仍㑹六害伏聞
大道無禁無忌精誠不至不能禳災却害馳
來告(臣)求乞文書謹以上聞願以道氣下流
謹爲上請天閣君官將百二十人治安陽宫
主開除九天禁忌某受命者消滅之請天王
玉女千二百人衣青衣主收天下萬民拜官
受位印金銀通神明却災除害身壽百嵗若
某拜受之日爲五離時有妖惡衆害悉爲消
滅乞上官典者差下所請某中如干政君(若/府)
(云府中二十四政若郡云郡中二十四政/若州云州中十八政縣云縣中七政君)一
合併力爲某禳却衆惡消滅禁忌在官無他
論議合德吏民歡心時蒙遷位嵗竟安穩如
願之日所請天官言功報勞不負效信恩惟
太上分别求哀
　　　遷臨大官章
具法位
上言謹按文書某素以胎生肉人枯骨子孫
昔以樂化制屬
大道以自保治蒙恩端厚常自喜慰某胄胤
之門世以仕官爲業累爲某官綜治王事名
續顯著今還某職非某肉人所能披致仰感
大道覆載之祐某官處在機要(或在塞/外云云)職攝
百國大政君臣多是强勢吏民權下悉皆習
滑又多獄繫枉直難明懼文失中遭罹謹負
歸誠
大道廣納之施訴告向(臣)求乞文書以自保
護(臣)忝荷重任不勝肉人告訴之至謹冐清
嚴拜章上聞願垂矜祐謹請東九夷南八蠻
西六戎此五狄君各十二人將吏兵士及時
下圍繞某所住宅俠從左右重請萬福君五
人官將百二十人主辟斥故氣精祟呪詛媚
固使却死來生却禍來福重請大星君五人
官將百二十人治石仙宫主制百姓口舌䜛
謗不行收正其位令百姓吏民相見笑喜重
請祐護將軍萬福丈人官將百二十人主營
衛某身重請青蒼君官將百二十人治巨門
宫厭官怨讎刑禍之氣止之不到願上請天
官時君將吏一合同時來下某州郡縣郷里
舍各隨所主擁護某身辟斥邪精瘟毒疫癘
之氣謀議媚固皆令消滅使某心開意悟五
神聦了所言者當所作者允如千百口皆爲
伏諾藴積唯新闔門平安嵗終舉善公私隆
利以爲效信當爲時君將吏言功舉遷以報
勞苦肉人大小千罪萬過並乞原赦恩惟
太上衆眞分别
　　　保護戎征章
具法位
上言謹按文書某列素以胎生肉人下官子
孫連㑹有幸遭逢大化被受恩覆誠用欣慰
但以頑愚罪過山積常招禍祟云云道里長
逺行經江山歷渉淮泗方向凶敵白刃之中
鋒毒旣交酷加文武又軍法嚴峻動有梟戮
妨惡持權脇人爲暴肉人功簿無以禳災恐
某當此厄難不能度脫元元之情慿恃道氣
詣治告(臣)求乞祐護謹爲伏地拜章一通上
請東方九夷君南方八蠻君西方六戎君北
方五狄君各十二人重請千里君萬里將軍
祐護將軍共營衛某身隨逐覆蓋所在之處
常今安穩辟斥衆災疫癘鬼賊使某白刃不
加度脫厄難官中清利無他譴負以爲效信
當爲時君將吏言功報勞恩惟
太上衆眞分别求哀


赤松子章暦卷之六















