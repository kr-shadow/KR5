#+TITLE: 素問六氣玄珠密語--王冰
#+DATE: 2018-05-12 10:22:02
#+SOURCE: github.com/kanripo/KR5d0045 master 427f5304                
玄珠宻語序基一
余少精吾道苦志文儒三冬不倦於寒窗九
夏豈辭於炎暑後因則天理位而乃退志休
儒繼日優游棲心至道每思大數憂短景以
無依欲究眞筌慮流年而不乆故乃專心問
道執志求賢得遇玄珠乃師事之爾即數年
間未敢詢其太玄至妙之門以漸窮淵源方
言妙㫖授余曰百年間可授一人也不得其
志求者勿妄泄矣余即遇玄珠子與我啓萌
故自號啓玄子也謂啓問於玄珠子也今則
直書五本每本一十卷也頭尾篇類義同其
目曰玄珠宻語乃玄珠子宻而口授之言也
余於百年間不逢志求之士亦不敢隱没聖
人之言遂書五本藏於五嶽深洞中先饗山
神後乃藏之恐後人志求者可以遇之如得
遇者可以珍重之寳愛之勿妄傳之不得奇
人不可輕授爾此玄珠子授余之深誡也此
十卷書可見天之令運之化地産之物將來
之災害可以預見之素問中隱奥之言可以
直而申之可以修養五内資益群生有罰弜
補弱之門有祛邪全正之法故聖人云天生
天殺道之理也能究其玄珠之義見之天生
可以延生見之天殺可以逃殺隂符經云群
天之道執天之行盡矣此者是人能順大之
五行六氣者可盡天年一百二十歲矣其有
夭亡蓋五行六氣遞相罰夭故祖師言六氣
之道本天之機其來可見其往可追可以注
之玉版藏之金櫃傳之非人殃墮九祖


素問六氣玄珠宻語卷之一
　　　　啓玄子述
　　　五運元通紀篇
夫運者司氣也故居中位也在天之下地之
上當氣交之内萬化之中人物生化之間也
故運者動也轉動也即輪流運動往來不歇
也於是太極始判横五運於中輪流至今終
而復始聖人望而詳之自開闢乾坤望見青
氣横於丁壬故丁壬爲木運也赤氣横於戊
癸故戊癸爲火運也黄氣横於甲己故甲己
爲土運也白氣横於乙庚故乙庚爲金運也
黑氣横於丙辛故丙辛爲水運也故先輪五
運後紀司天也即常以司天爲客也運氣爲
主也在泉亦爲客居氣間氣爲次客也故五
運之氣上合於天於是木運之氣上合蒼天
火運之氣上合丹天土運之氣上合黅天金
運之氣上合素天水運之氣上合玄天故蒼
天之氣經於鬼柳危室即丁壬二分也丹天
之氣經於角軫牛女即戊癸二分也黅天之
氣經於心尾參井即甲己二分也素天之氣
經於亢氏畢觜即乙庚二分也玄天之氣經
於張翼婁胃即丙辛二分也故蒼天有青氣
經於四宿下合木運以同丁壬也丹天有赤
氣經於四宿下合火運以同戊癸黅天有黄
氣經於四宿下合士運以同甲己素天有白
氣經於四宿下合金運以同乙庚玄天有黑
氣經於四宿下合水運以同丙辛於是五運
五色之中經流之内乃分六氣於是青氣之
中天生風風生木於地也赤氣之中天生喧
暑即君相二火也即熱生火於地也黄氣之
中天生濕濕生土於地也白氣之中天生清
燥燥生金於地也黑氣之中天生寒寒生水
於地也故天有六氣者是風喧暑濕燥寒是
也地産五行者是水火土金木是也於六氣
五行上下相合萬化生成悉由之爾五蟲衰
夭生王悉由之爾五蟲者即毛蟲羽蟲倮蟲
甲蟲鱗蟲是也即以師子爲毛蟲之長應木
也鳳凰爲羽蟲之長應火也人爲倮蟲之長
應土也龜爲甲蟲之長應金也龍爲鱗蟲之
長應水也此五者總於萬類也故運者丁壬
木運即壬主剛丁主柔剛爲太過柔爲不及
太過即木氣傷土不及即自衰自衰即反受
金刑戊癸火運即戊主剛癸主柔剛爲太過
柔爲不及太過即火氣傷金不及即反受水
刑甲己土運即甲主剛己主柔剛爲太過柔
爲不及太過即土氣傷水不及即反受木刑
乙庚金運即庚主剛乙主柔剛爲太過柔爲
不及太過即金氣傷木不及即反受火刑丙
辛水運即丙主剛辛主柔剛爲太過柔爲不
及太過即水氣傷火不及即反受土刑此者
是運氣之剛柔盛衰之意也故運從干生干
有十即五陽五隂配地之六隂六陽共成六
十甲子也即甲戊丙庚壬爲陽干陽干主陽
年陽年即子寅辰午申戌此六歲即陽干相
臨也皆主太過也於是乙丁己辛癸爲隂干
隂干主隂年隂年即丑卯巳未酉亥此六歲
即隂干相臨也皆主不及也又不及者謂其
中有平氣也其平氣者假令丁卯歲木運故
曰平氣也何以故丁雖爲木之柔卯雖隂年
謂卯爲木相佐於丁之柔故得平氣也假令
乙酉年金運故曰平氣也何以故乙雖爲金
之柔酉雖隂年謂酉爲金相佐於乙之柔故
得平氣也假令辛亥年水運亦曰平氣也何
以故辛雖爲水之柔亥雖隂年謂亥爲水相
佐於辛之柔故曰平氣也假令癸巳年火運
亦曰平氣也何以故癸雖爲火之柔巳雖隂
年謂巳爲火相佐於癸之柔故曰平氣也假
令己年遇丑未歲己雖爲土之柔丑未雖隂
年謂丑未土相佐於己之柔故曰平氣也其
辰戌亦是土位此二年爲陽年各主太過也
又一法每年交司於年前大寒日假令丁年
交司之日遇日朔爲壬日丁得壬名曰干德
符也符者合也便爲平氣也若過此一日縱
遇皆不相濟也若交司之時遇時直符見壬
亦然過此亦不相濟也其餘皆類也即己逢
甲辛遇丙癸逢戊乙逢庚皆爲干德符也非
交司日時除此日時不相濟也又於不及歲
中逢月干皆得符合也不相濟也若未逢勝
而見之干合者即平氣也若行勝以後行復
以畢逢月干者即得正位也細述於後秘文
也
　　　迎隨補寫紀篇
五行六氣各有勝復故木將行勝也蒼埃先
見於林木木乃有聲震星光芒是其兆也又
木將勝也宫音失調倮蟲不滋雨濕失令也
十二月先取其化源也此謂迎而取之也迎
者於未來而先取之也故取者寫也用鍼寫
其源也即木氣將欲勝者即先寫肝之源出
於太衝(在足大指本節後三寸陷/者中乃肝脉所過爲源)先以左手
按其源穴得動氣乃下針針入三分乃陽之
位也以得天氣而住針留三呼即應木之生
數三也乃四面以手彈之令氣之針下即推
而進至五分留八呼應其木之成數八也是
引天氣而得地氣也針頭似動氣相接也廼
急出其針次以手捫之此是預知木勝寫木
肝之源也令不剋其土也其用藥者即用辛
平之罰木之勝用甘全之佐土之衰無令食
酸物佐木之勝也火之將勝也遠視天涯光
輝赤氣山川草木先乃焦枯甲蟲之體遍生
燥疥商音之聲先乃失調於三月迎而取之
化源火木王之前先取其心之源也故心之
源出於太陵(掌後兩骨間陷者中/乃心之所過爲源也)先以左手
按其源穴得動氣乃下鍼鍼入三分乃陽之
位也以得天氣乃住鍼留二呼乃火生數也
乃四面以手彈之氣至針下即推而進鍼至
於五分留七呼應火之成數也是引天氣而
接地氣也鍼頭似動其氣相接也急出其鍼
可泄寫有餘之氣此寫包絡小心之源也應
相火之勝也其君火之源者故名曰少隂之
源也少隂之源出於兊骨(此是眞心之源在/掌後兊骨之端陷)
(者中一名神/門一名中都)刺法同前法其用藥者即用鹹
平之罰火之勝也用辛全之補金之衰勿食
其苦物佐火之勝也土將勝也山石先潤黄
埃四起溽暑乃作雲氣乃擾霧翳乃施羽音
先少是其候也於五月迎而取其化源也先
取寫脾之源也故脾之源出於太白(在足内/側校骨)
(陷者中是足太/隂所過爲源)先以左手按其源穴得動氣
乃下針針至三分陽之位也留五呼應土之
數也以手彈之氣至針下乃推而針至五分
留五呼亦應土之數也是謂引天氣而接地
氣也鍼頭似動急出其針取寫其有餘之氣
令脾氣不盛勿傷腎也其用藥者用酸平之
罰土之勝用鹹全之補腎之衰勿食其甘物
佐土之勝也金將勝也西風數起松篁發籟
土生鹵白地氣先燥山彰白氣肅殺乃作木
凋草萎角音乃虧是其兆也於六月迎而取
其化源即先寫肺之源也故肺之源出於太
淵(在掌後大筋一寸五分間陷/者中是手太隂所過爲源)先以左手按
其源穴得動氣乃下鍼至三分陽之位也留
四呼應金之生數也以手四面彈之氣至鍼
下推而進針至五分留九呼應金之成數也
是謂引天氣而接地氣也得氣乃急出之可
寫肺氣之有餘也令勿傷肝也其用藥者即
用苦平之罰金之勝用酸金之補肝之衰勿
食其辛物佐金之勝也水將勝也天色沉隂
鳴鳥不語太虚暝黯陽光不治冷氣先至徵
音不及熒惑不見是其兆也於九月迎而取
其化源也即先寫腎之源也故腎之源出於
太溪(在足内踝下起大骨下陷/中是足太隂所過爲源也)先以左手按
其源穴得動氣乃下針針入三分陽之位也
留一呼應水之生數也以手四面彈之令氣
至鍼下即推而進鍼至五分留六呼應水之
成數也是謂引天氣而接地氣也得氣即急
出之即寫腎氣之有餘無令傷於心氣也其
用藥者即用甘以平之罰腎氣之勝也用苦
全之補心氣之衰也無令食鹹物佐腎之勝
也凡資其化源者何也故資者補之取者寫
之當寫其勝實補其衰弱也假令木氣之勝
土當衰弱也故寫其肝源補其脾源也火氣
之勝金當衰弱也故寫其心源補其肺源也
土氣之勝水當衰弱也故寫其脾源補其腎
源也金氣之勝木當衰弱故寫其肺源補其
肝源也水氣之勝火當衰弱故寫其腎源補
其心源也故資補其化源者故先以左手按
其源穴得動氣乃下針便至五分隂分地之
氣留呼即從其五行之生數也得地氣之動
乃抽針至三分陽分天之氣是謂引隂至陽
曰資補化源留呼即次從五行之成數也故
以外至内而出曰寫也以内至外而出曰補
也故以補爲資以取爲寫也即勝者取之虚
者資也



素問六氣玄珠宻語卷之一





素問六氣玄珠宻語卷之二
　　　　啓玄子述
　　　運符天地紀篇
甲子中土運太宫土氣有餘其名曰敦阜土
行雨化即歲中濕令過多氣傷腎藏受病乆
及膀胱鱗蟲不資倮蟲太盛脾氣之勝也民
病腹痛清厥意不樂體重煩冤上應鎮星甚
則肌肉萎足痿不收行善契脚下痛飲發中
滿食减四支不舉變生得位藏氣伏化氣獨
治之泉涌河衍涸澤生魚風雨大至土崩潰
鱗見於陸地病腹滿溏泄腸鳴反下甚雨化
五此土太過之令也甲午之年化令同
乙丑中金運少商災七宫七宫即西方兊在
人爲肺四時應秋此即謂金不及也其名從
革即火行勝令來勝於金庶物以茂燥爍以
行民病肩背瞀重劓嚏血便注下收氣乃後
令勝之至甚有金子爲水水來救母名曰復
勝復勝即寒雨暴至零冰雹雪霜殺氣隂厥
且格陽上行頭腦户痛延胷項發熱丹穀不
成民病口瘡甚則心疼清化四從生數乙未
之歲化令之正同於此年
丙寅中水運太羽水氣有餘其名流衍上刑
天令不化也中剋心藏受病即寒氣流行邪
害心火民病身熱煩心燥悸隂厥上中下寒
譫忘心痛寒氣早至甚則腹大脛腫喘咳寢
汗出憎風大雨至埃霧蠓鬱寒化六從成數
此太過之政丙申之歲化令准前此水化之
令轉盛之爾何以故申金金生水運之餘逢
申之年更甚也
丁卯中木運正角運得平氣也其名敷和所
謂平氣也即金不來勝木亦不災土故化令
各得其時故曰平氣也又曰歲會也謂丁木
運卯爲木其氣相佐丁年正月是壬寅月壬
與丁合其干德名曰干德符也故歲勝風化
三從生數也正化日也即化令依時元他令
至故正化日也故丁酉歲運同即不得年力
也年酉爲金也正月壬寅月亦名干德符也
勝符亦不至也即不名歲會風化三生數也
同丁酉年化令更甚
戊辰中火運太徵火氣有餘名曰赫曦即氣
勝肺藏受病乆及大腸甲蟲乃殃秋冬熱夏
令炎熱其化之政只其半也何以故上見司
天水臨之火減其半也熱化七從成數正化
度無他令也戊戌之年皆如此
己巳中土運少宫災五宫五宫即中宫也卦
應坤位在人爲脾四時應夏蟲爲倮蟲土不
及名曰卑藍即四時化氣之令不正木乃來
勝大風數舉民病痞滿黄疸胕腫雨濕之氣
不化倮蟲乃夭勝之深也金乃來復復之至
也白埃四起肅殺乃至木葉凋落民病肝藏
毛蟲反困復罷脾氣猶虚至九月甲戌月己
得甲力得其干合方還正宫雨化五巳亥之
政同於此化
庚午中金運太商金氣之有餘也其名堅成
也氣勝即傷肝白埃四起殺氣如雲生氣不
令成氣乃過毛蟲過困草木晩榮民病即胠
脅氣痹四支筋攣目瞑喜怒其化雖災亦不
至甚也只得其半也何故謂上見少隂君火
臨之年午亦爲火也故金令衰其半也木之
災亦少也燥化九從成數也庚子之年亦同
也年子是水金氣相得其災至勝也清化九
從成數也
辛未中水運少羽災一宫一宫坎位在人爲
腎四時應冬蟲即鱗蟲也水氣不流名曰涸
流也即土來行勝濕乃大行長氣反用其化
乃速暑雨數至民病腹滿身重濡泄寒瘍流
水不冰腰股痛發膕腨股膝不便煩冤足痿
清厥脚下痛甚則胕腫藏氣不正復之發也
木來救水大風暴至草偃木零生長不鮮面
色時變筋骨併辟肉瞤瘈目視𥇀𥇀物璺肌
肉眕發氣并膈中痛於心腹黄氣乃損椹穀
不發復罷水氣寧至七月丙申月水運正羽
寒化一從生數邪化日令時不正也辛丑之
令如此也
壬申中水運太角木氣有餘其名發生也即
大風摧拉氣刑脾藏乆及其胃也風氣流行
脾土受邪民病發泄食减體重煩冤腸鳴支
滿化氣獨治雲物飛動草木不寧甚則摇落
反脅疼而吐風化八從成數邪化度也正令
失時也壬寅之歲其氣更甚也亦名歲會也
寅木壬木相會合也
癸酉中火運少徵災九宫九宫南方離位在
人應心四時爲夏即火氣不及也其名伏明
也心藏自衰夏令不正羽蟲乃夭即水來行
勝水之至也勝則寒乃大行長氣不正物熒
而下凝慘而甚則陽氣不化乃折榮美民病
胷中痛脅支滿脅痛背肩脚間及兩臂内痛
鬱胃蒙昧心痛勝至深火有子爲土來救之
母復勝之至埃鬱大雨且至黑氣乃溽民病
瞀溏腹滿食飲不下中寒腸鳴泄注痛攣痿
痹足不任身復罷火氣始平後五月戊午月
癸遇干合火還止徵熱化二從生數邪化日
失於正令也癸卯之歲亦如此也
甲戌中土運太宫土氣有餘其名敦阜土行
雨令即溽暑埃濕太虚埃昏雲雨時令氣過
即傷腎乆及膀胱化氣有餘藏氣不令民病
即氣厥隂痿足脛寒少力失精鱗蟲乃困氣
盛即風舉勝遷民病嗔恚否塞黄疸上勝天
令弗從雨化五亦曰邪化則政令失時甲辰
之年對化斯令
乙亥中金運正商平氣也其名審平也所謂
平氣者謂三月得庚辰月早見干德符也乙
柔見庚剛即氣還正位也火未得王故未勝
而先平也火不勝即水不復也又亥是水亦
得年力故火不勝也清化四從生數也正化
日無他令即本化依時也乙巳歲火來小勝
之爲巳爲火可佐於勝也即於二月中氣間
君火時化日火來行勝金氣行勝少商從大
徵勝之不乆不待水來復即遇三月庚辰月
乙見庚而氣自全金還正商氣以平也
丙子中水運太羽水氣有餘也其名流衍水
之盛也上剋司天化令不從丙爲水運干之
剛也亦是水也太陽司天太過即水氣臨火
令長不從藏氣之勝也心藏受病乆及小腸
羽蟲乃殃鱗蟲乃育寒化六從成數也亦邪
化日夏失時正也丙午之歲小異之爾午即
火也火得年力丙雖運剛水之勝也謂火居
南方午位得離正氣佐故夏令得化心藏不
病羽蟲不災熱化得正化日無他邪所至也
丁丑中木運正角木德平氣也其名敷和何
謂也不候金行勝而先得干符合也始得初
氣遇正月壬寅月丁雖爲木運柔丑雖隂年
謂壬爲木運之剛與丁合德也丁遇壬而氣
還全即金不行勝火亦不復故木德正角生
氣時令木亦不傷土民乃康倮蟲毛蟲甲蟲
各得其育風化三從生數正化日也依時政
令不失時也丁未之歲氣化運齊天依丁丑
之政也
戊寅中火運太徵火氣太過其名赫曦也氣
運行先天也即太過來早故云先天也又運
與天合德名曰天符也即上見少陽相火司
天即運與天同火其氣甚盛暑流行金肺受
邪民病病瘧少氣咳喘血溢泄注下嗌燥耳
聾中熱肩背熱甚則胷中痛脅肢滿膺背肩
脾間痛兩臂内痛身熱骨痛而爲浸淫收氣
不行長氣獨明以表火勝熱化七從成數邪
化日政令失時戊申年小異之即申爲金佐
於肺肺受火刑其氣稍實民病得半也故小
異之爾其餘之令亦如此
己卯中土運少宫土氣不及災五宫五宫即
中央也在人應脾氣分四氣蟲爲倮蟲土其
名卑藍木乃來刑即木行風勝於土風乃大
行化氣不令草木茂榮飄揚而甚秀而不實
民病飧泄霍亂體重腹痛筋骨繇復肌肉瞤
酸勝至甚也金子來復復之至則收政嚴峻
草木蒼凋胷腹暴痛下引小腹善太息蟲食
甘黄氣客於脾黅穀乃减食少失餐復罷土
氣未正後至九月甲戌月士還正宫雨化五
邪化日失正令也己酉之年異於此歲酉金
也勝之懼之故木勝之微爾
庚辰中金運太商金氣有餘其名堅成金氣
有餘即生氣乃萎收氣乃殺即白埃四起草
木蒼落林木肅殺燥乃鹵田白色民病於肝
毛蟲還困胠脅氣痹淋溲便難目瞑轉筋燥
化九從成數邪化日春令失政庚戌之運准
此
辛巳中水運少羽水氣不及也災一宫一宫
北方坎位在人應腎蟲爲鱗水之衰也其名
涸流即乾涸竭也即土行勝水也土行雨令
即名曰雨化行勝勝之至也至於第四氣中
即大雨霖霪腎病乃危乆及膀胱鱗蟲還瘁
弗令水危困篤木乃來復勝也大風數作揚
塵高舉摧折林木飛砂走石如是即土氣虧
脾藏乃病倮蟲反殃木復罷土猶未全至七
月丙申月辛得丙合水還正羽水炁方全寒
乃化一邪化日失政令也辛亥之年小異之
爾何以故亥爲水雖隂年亥水與辛水運相
佐之日歲會水得平氣即土不勝木不復故
得正羽正化日寒化一從生數也
壬午中木運太角木氣之有餘也其名發生
壬木運運之剛也午陽年陽年太過故太氣
之盛也即生氣之令太過運行先天風化乃
盛化氣不令雨濕還虧脾藏受病乆及其胃
倮蟲不育風化八從成數邪化氣失令壬子
之歲亦然也
癸未中火運正徵火得平氣也其名昇明何
以故即左右二火爲間氣相佐之也又五月
戊午月先得干符也癸見戊而氣全也先得
符力水未行勝故曰平氣即水不勝而土不
復也火又不災九宫故名正徵熱化依時令
正化日無他令熱化二從生數癸丑之令准
前
甲申中土運太宫土氣有餘其名敦阜也土
行雨令即化氣之盛也藏氣不時邪干腎藏
乆及膀胱鱗蟲乃困寒凛反温雨濕流行民
病腹痛清厥意不樂體重煩冤甚則肌肉萎
足不收行善契脚下痛飲發中滿食減四肢
不舉雨化五邪化日也藏氣不正甲寅之歲
異於此何以故寅木也木可刑土氣之平也
即藏氣平自令鱗蟲得育腎氣均正化日也
故得無他邪也
乙酉中金運正商金得平氣也名曰審平也
七宫不災火勝不至水復不來甲蟲自育肺
藏氣寧何以故乙雖爲金運之柔酉雖隂年
故酉爲西方金位金氣相佐故得平氣也長
氣亦不刑生氣殺氣自正清化四從生數正
化日無他邪也乙卯之年異於此歲中金運
少商金氣之不及其名從革即火得二之氣
君火分中來行勝即喧熱至甲蟲殃肺乃病
勝之不及乆水未行復其氣以平何故也三
月庚辰月乙得庚合合其干德金運正商其
氣乃平使殺氣不失其令清化四從生數邪
化日有他邪也
丙戌中水運太羽水氣有餘其名流衍水得
丙戌之剛戌上見太陽水同於寒其氣臨火
長氣失政炎暑乃虧暴冷時間藏氣乃盛其
眚冰雹其令寒雰凛冽羽蟲乃忘藏病危乆
及小腸民病心熱煩心燥悸隂厥上下中寒
譫忘心痛寒氣早至寒化一六生成二化并
天令也邪化日失政令也丙辰之化准此
丁亥中木運正角木得平氣其名敷和木氣
不災三宫何以故丁雖爲木之柔亥雖隂年
今於正月壬寅月丁得壬合干德相符故平
氣也故運得干合即木氣乃金即金不行勝
火不來復也木亦不傷土令也使時令各得
其化故曰正化日也風化三從生數丁巳之
正依斯令也
戊子中火運太徵火氣有餘其名赫曦上與
少隂君火合德曰天符也火行暑令即炎暑
大行夏令太過其變鬱蒸其眚炎爍如是即
心氣有餘邪炎肺藏乆及大腸甲蟲不滋殺
氣失政肅殺無威暑化於成數戊午之年名
曰太子天符三會合也即戊火運上少隂君
火午爲南方爲位即三位火合德其化轉甚
邪化日秋失正也
己丑中土運少宫土不及災五宫五宫即中
宫也在人應脾卦爲坤主氣爲四氣蟲即倮
蟲土不及其名卑監土行雨令濕化乃虧木
乃來刑木行風令即風化行勝也勝之至也
得初氣而至早也風木之時化之正也脾乃
病乆及胃倮蟲困篤四氣還虧土至危金乃
至至而燥來燥來復勝勝木也木反衰肝乃
病次及膽土乃靜脾病愈倮蟲舒土至九月
甲戌月己得甲爲干合其德土還正宫方伏
位名曰雨風勝復同也邪化度邪化者相刑
勝之名也雨化五己未之令准於斯正
庚寅中金運正商金得平氣也其名審平也
寅爲陽庚主太過何言平氣也謂上見少陽
相火司天下臨剋於金故天刑運運不能太
過故罰盛而見平也其氣亦傷肝也即爲小
災爾毛蟲小困春令清干燥化九從成數邪
化不盛庚申之歲金得太過從太商金名曰
堅成謂申金爲佐之故金氣傷肝乆及其膽
生氣之令不殺金氣太過燥化依令
辛卯中水運少羽水氣不及災一宫一宫即
北方坎位也水在人應腎水不及其名涸流
即乾涸竭也即土氣來勝刑於水也上施雨
令名曰雨化勝也勝之至也至於第四氣即
土得時化故勝爾太虚埃昏雲氣以擾雨令
頻化腎藏乃病乆及膀胱鱗蟲困篤冬令反
温流水不冰水困之危木來復剋木者水之
子木行風令名曰風化勝復同也即大風復
勝於雨土即脾反病倮蟲殃土氣復危如是
即土氣方緩至七月丙申月水還正羽寒化
一從生數邪化日失正令辛酉亦然
壬辰中木運太角木氣有餘其名發生其氣
盛木有餘木令於風風乃大舉鼓折鳴紊用
施摧拉氣過即傷脾乆及其胃倮蟲不育化
氣不令風化八從成數邪化日也失正令壬
戌之令亦從此歲之令
癸巳中火運正徵火得平氣其名昇平也巳
雖隂年癸雖爲柔一謂巳爲火亦名歲會二
謂水未得時化三謂五月戊午月癸得戊合
其干合故得平氣也即水不來勝火不來復
即火令依時熱化二從生數正化日依時正
癸亥中火運少徵火不及災九宫九宫南方
離位在人應心蟲爲羽蟲火不及其名伏明
謂亥爲水故異於巳也即水得年力便來行
勝即暴寒勝間民病於心乆及小腸羽蟲乃
病勝至甚土來復勝勝之水困腎反病及鱗
蟲至五月戊午月火還正徵其氣乃平邪化
日失政令矣


素問六氣玄珠宻語卷之二
素問六氣玄珠宻語卷之三基二
　　　　啓玄子述
　　　天元定化紀篇
夫司天者司之言直也司直而侍於天之直
也左右者從直也次於司天也即從司而侍
直於天其名間氣即本氣隨天虚而時間令
化也是司天之間化之令故名曰間氣故與
天相得者或與天不相得者或與天令并化
者或勝天令而不化者或先於天令或後於
天令或來間早或來間晩或來早而去早或
來晩而去晩或來早而去晩或來晩而去早
或懼天令而不來或左應而右不應或右應
而左不應或左右俱應或左右俱不應或從
南正或從北正如此即天令非一故雖預定
亦以細窮之定紀天令必化不化故述於後
夫天元六氣者即是厥隂少隂太隂少陽陽
眀太陽即厥隂爲巳亥之紀少隂爲子午之
紀太隂爲丑未之紀少陽爲寅申之紀陽明
爲卯酉之紀太陽爲辰戌之紀此者是隂陽
輪流定紀之數故終而復始也
厥隂爲木其令爲風其性暄其德和其憂摧
拉其勝折隕其復飄怒其化三八其蟲毛其
藏肝其病掉眩筋拳其色青其味酸其臭臊
其養筋其候目其應春其星歲星其動左脅
其象青龍其脉弦長其卦震其位寅卯其穀
蒼其果李其畜鷄其眚隕落其災三宫其神
魂其液泣其司巳亥運合丁壬
少隂爲君火其令熱其性温其德慈其變鬱
蒸其勝大喧其復鬱燠其化二七其蟲羽其
藏心其病驚悸其色赤其味苦其臭焦其養
脉其候舌其應夏其星炅煌似火星赤而小
其動當心其象朱雀其脉洪大其卦離其位
巳午其穀丹其果杏其畜羊其眚煩熱其災
九宫其神呻其液汗其司子午運合戊癸不
主運氣君火以名不統五運也
太隂爲土其令雨其性潤其德緩其變埃昏
其勝霖霪其復霏霺其化五其蟲倮其藏脾
其病痞噫黄疸其色黄其味甘其臭香其養
肉其候唇其應長夏其星鎮星其動當臍其
象勾陳其脉緩其卦坤其位辰戌丑未其穀
黅其果棗其畜牛其眚蒙昧其災五宫其神
噫智其液涎其司丑未運合甲己
少陽爲相火其令暑其性炎其德猛烈其變
沸騰其勝爍石其復流金其化二七其蟲翮
其藏包胳其病狂顛其色赤其味苦其臭焦
其養血其候舌其應夏其星熒惑其動手心
勞宫其象朱雀其脉鈎其卦離其位巳午其
穀丹其果杏其畜羊其眚燔焫其災九宫其
神憶憘其液汗其司寅申運合戊癸
陽明爲金其令燥其性凉其德清其變肅殺
其勝凋零其復飋隕其化四九其蟲介甲其
藏肺其病喘咳劓嚏其色白其味辛其臭腥
其養皮毛其候鼻其應秋其星太白其動右
脅其象白虎其脉毛其卦兊其位申酉其穀
素其果桃其畜馬其眚霜露其災七宫其神
魄其液涕其司卯酉運合乙庚
太陽爲水其令寒其性凉其德凛其變凛冽
其勝雰霏其復冰雹其化一六其蟲鱗其藏
腎其病委厥其色黑其味鹹其臭腐其養骨
其候耳其應冬其星辰星其動臍下其象玄
武其脉石其卦坎其位亥子其穀玄其果栗
其畜彘其眚霜雪其災一宫其神精志其液
唾其司辰戌運合丙辛
厥隂所以司於巳亥者何也謂厥隂木也木
生於亥故正司於亥也對化於巳也雖有卯
爲正位木之分謂陽明金對化之所以從所
生而順於司也
少隂所以司於子午者何也謂少隂爲君火
君火尊位所以正得南方離位也即正化於
午對化於子也
太隂所以司於丑未者何也謂太隂爲土也
土主中宫寄卦於坤坤位西南居未分也即
正化於未對化於丑也
少陽所以司於寅申者何也謂少陽爲相火
之位卑於君火也雖有午位君火以居之即
火生於寅也故正司於寅對化於申也
陽明所以司於卯酉者何也謂陽明爲金酉
爲西方金位即正司於酉對化於卯也
太陽所以司於辰戌者何也謂太陽爲水水
雖有於子位謂君火對化也水乃復於士中
即六戊在天門即戌是也六巳在地户即辰
是也故水歸土用正司於戌對化於辰也
凡化之令風木爲何化三八火熱爲何化二
七土雨爲何化五燥金爲何化四九寒水爲
何化一六此謂五行之數也各有生成之數
也即水一火二木三金四土五也此皆五行
之生數也其有成數者何也即於本數上各
加五是也即水六火七木八金九土十是也
土所以無成數者謂土王四季不得正方也
又數至十而倒行即復歸五也天有九宫不
可至十也至九而回也
又生成正化以何明之從其本而生從其標
而成也以何爲標以何爲本也正化爲本對
化爲標即厥隂正化於亥風化三本也故生
數對司於巳風化八標也故成數少隂正司
午熱化二本也故生數對司於子熱化七標
也故成數太隂正司於未對司於丑皆雨化
五土無成數也故只生數少陽正司於寅火
化二本也故生數對司於申火化七標也故
成數陽明正司於酉燥化四本也故生數對
司於卯燥化九標也故成數太陽正司於戌
寒化一本也故生數對司於辰寒化六標也
故成數皆以本從生數標從成數正司令化
之實對司令化之虚也
凡左右者從司也間氣也假令厥隂司天左
少隂右太陽也少隂司天左太隂右厥隂也
太隂司天左少陽右少隂也少陽司天左陽
明右太隂也陽明司天左太陽右少陽也太
陽司天左厥隂右陽明也即以前爲左後爲
右也若北正司天即以左在西右在東也若
南正司天即以左在東右在西也凡木火金
水運皆北正司天只土運南正司天也
凡司直之令皆以在泉及運共主一歲也唯
左右間氣不然也即左主三氣是初二三也
是木君火相火分也此三氣應左是也右主
三氣是四五終也是土金水分也此三氣應
右也凡間氣有至有不至者何也假令少陽
相火司天即左見陽明陽明金也金避火而
不至也其相火對化天虚或見水運乃可小
至爾除此不至也餘即皆至也凡少隂司天
即左見太隂也即左主初二三也即太隂土
懼初木氣故至而晩也何故也後入二之氣
木氣退於位始至也故來晩也今舉此法餘
皆斆之也
又左間氣主先右間氣主後也皆與司天相
得即至也先後有法於後述若間氣勝於天
即至也天勝於間氣間氣不至也其至有時
也亦取正對化之法即左間氣隨陽遁於局
中取法并與天相得遇直符而至也以何見
之爾假令子年少隂司天即左見太隂太隂
即土也即土主五宫也即時甲子入五宫即
至也又假令丑年太隂司天即左見少陽相
火也火主九宫即時甲子輪丑入於離宫即
少陽相火至也今舉此二法即餘皆斆之審
詳而用
　　　觀象應天紀篇
凡六氣之降昇得位氣至觀之有候氣之盛
衰逆順吉凶皆在五星形象之變異日月氣
候天象預報之皆自司天之氣候占應者也
或氣至而星不見或氣未至而先星見或失
度而離位或前或後或當大而反小或小暗
而却明盛或見一而見二或氣應而星不應
或應見而却不見或日月之失度或日月之
明大或日月之昏暗或與氣候同見或異星
之相附或星與月相并而異氣撓之或同月
度或犯月角或二星相刑而一星乃小或二
星光芒而相射皆主吉凶之兆下合上符應
之明顯萬化民病時令并未來之災祥并述
此紀假令少隂君火司天上應炅煌之星見
而明盛以表君火之在天如不見有巳何故
也若非水運太過不見即凶除水太過之年
不在天即不見在地地用氣時歲半之後當
見若非此二時當見而不見亦作不祥或與
五星并見即君失朝政或在金星之傍金星
大而明炅煌暗而小主武侯反叛之兆也又
炅煌似熒惑而赤即小如熒惑不光芒閃灼
本來赤而小明是也若水星或木星相近之
者必於相位有欲勃逆之兆也其火土相近
之者亦主不臣也故五星不可與炅煌爭光
皆主不臣也又炅煌或見二者亦非熒惑相
近也其大小相似無别者主未出世之君以
此世也又太白或有二見者大小無異相似
無分别者兼相近者此一星是太白一星是
戈甲星也見之主大决戰也又熒惑或有二
見者大小相似無分别者近之不離度此者
一星是熒惑一星是亢極星見之必大旱也
退之乃澤及辰星或有二見者大小相似無
分别者近不離度一星是水星一星名曰霖
澤星見之主大雨也其星落而如散者主大
雪又歲星或有二見者大小光芒皆相似近
不離度一星名曰木星一星名曰强寇星見
之草賊大勝也半年應之又鎮星或二見者
大小光芒甚相似近不離度一星名曰土星
一星名曰鄰域星見之必鄰國侵疆界次二
年應之此六氣相佐不祥者也又云太白似
老人星者何也即金在天之年見於北方即
秋見之甚似太白不相近而遠者見之而秋
有凉政而不施肅殺主國家之壽也木在天
之年有景星見於東方大如半月而明有光
芒見之主明君出世水在天者有賢士星出
見似辰星青白光而不芒又小如辰星相去
而遠即有賢人在野隱居而不顯名也又火
在天有温癘星見其星四上二下下二星如
斗之身至小而赤見之而天下大疫人死之
半如見之只春分日用藥吐吐之不患也又
火在天之年有天鬱星見一大而三小時時
有黄赤氣附之見之天下疵疫皆相染易見
之用藥於春分前汗之三解也凉上補下而
不疾也又木在天者有毛頭星見大而光芒
芒之乃長此星不可散落落即次三年化蝗
蟲遍天下食農田又金在天之歲太白與屍
星相近者屍星似棕星而小小而昏中有白
氣附之此伏屍之氣也主殺人百萬流血千
里又熒惑亦不可近屍星即人死多露屍於
野又土在天者或在泉之年有稼穡星見似
土星而小不同度見之而天下豐登又土在
天之年有大星見於南方大而黄白其星光
芒閃灼名曰瘴黄星見之數夜或作聲而散
落散落而作赤氣後黄色而消來日天無風
雲天色乃黄日乃昏此名天鬱之氣也主天
下大疫令人絶門皆死見之可以吐汗之皆
不病如人得此病可吐下不可温補火在天
之年月見赤色者初出時見赤以爲常月至
午未之間不退赤者主大旱又火犯月角者
主旱水犯月角者主大雨又日出至辰巳以
來無雲而昏者君災月望而赤昏后妃災又
太白忽赤者次日大風又北斗間有黑氣南
衝過河漢至南箕者主大雨又金在天有大
星見東北方大而光芒下有小小之星井微
有白氣名曰彗星見之主攙搶也木在天之
歲星失度乃北游之年至北斗可近玄枵東
西左右往來似動摇者主一十二年國破民
災兵勝之兆又夜至四更子之後丑之前見
東方如日出之象赤氣甚高可遍東方氣散
後有二大星出至曉日出猶見見之辰時末
伏名曰競星見之主國災民農失業又太白
陽年早見東方爲啓明隂年夕見西方爲太
白若不依時度而交者皆主兵亂失政之兆
日出東方有白氣如覆船者主大殺凶年民
病也日出夕過下晡有雲昏淡而不黑欲散
而變龍虎之形又如鵝雁之狀有奸賊亂政
謀叛也凡星晝見皆主不臣五星失度皆主
吉凶木運木司天之歲歲星當見大而明中
木運與天符木不及反得金行勝即太白反
大而明又與歲星同度歲星乃小太白甚盛
至相近者後七年而天下民病病皆風燥二
證治之以苦熱佐之以酸平火運火司天之
年火得天符水行復勝之熒惑當大反見辰
星辰星同度熒惑伏之甚小後三年而天下
民病病皆寒熱治之以甘温佐之以苦熱土
運土司天之年土得天符木行勝之歲鎮星
當大反見歲星歲星同土度鎮星甚小歲星
光芒至近者後八歲而天下民病病皆風濕
治以辛凉佐之以甘温也金運金司天之年
金不及火來勝之太白當大反見熒惑熒惑
同度太白甚小熒惑光芒至近後六年天下
民病病皆煩燥治之以鹹寒佐之以辛凉水
運水司天之歲水不及土來行勝辰星當大
反見鎮星鎮星同度辰星甚小鎮星光芒相
近者後六年而天下民病病皆寒温治之以
酸平佐之以鹹寒所謂病之年皆從本生數
而合之可見其年木被金刑即七年也即木
三金四共七年也病風燥金木二證當罰金
之有餘次全木之不足也火被水刑即三年
即水一火二共三年病寒熱水火二證當罰
水之勝次全火之不足土被木刑即八年木
三土五共八年病風濕者木土二證也當罰
木之勝次全土之不足金被火刑即六年火
二金四共六年病煩燥者火金二證當罰火
之勝次全金之不足水被土刑即六年水一
土五共六年病寒濕即水土二證當罰土之
有餘次全水之不足凡勝復之歲若星不同
度星不相勝即無此證也若但只勝復星不
相伏無此病災爾者日照明之大表光景之
紀綱群陽之精衆貴之象日大而行光天下
和平日出有白光陽無德日暮無光陽見刑
也日光曜主有疾日出一竿無光亭亭光色
無雲民病日未入西二竿亭亭無光者人死
日過中半不明主君道闕民人失業日有兩
足群雄起日見赤足國急見伐日垂牙夷狄
侵兵將用日重耳天子得地黄氣抱日執政
之臣内忠日晝日昏不出日大水日正晝而
冥晦者隂反臣制君日有黑光不出六十日
傷五穀大水日有六耳六十日喪國日傍有
赤色如冠耳有持狀有兵則大風起暴雨春
日有四耳天子有孫不出三年氣如虎觸日
將軍反青龍守日臣下有謀青氣在日下上
利出軍青赤氣掩日出必有大戰日傍有赤
氣如虎萬人死日無色日中有赤氣大如星
如踴躍者人君凶氣廣二尺在日東西其國
有憂兵起日上有黑氣如蛟龍伏必大風冬
至日日出日入時俱有雲迎送者歲人民疫
病其雲赤旱白兵黄疫黑大水青大風日有
黄暈二重風雨順時豐熟物賤日有白暈不
出九十日有暴兵歲多暴病貴人多病日暈
青有三重國多風雨不出九十日后妃災冬
雷夏雪赤日暈再重其災在下所見國有蝗
蟲二百日旱米貴多盜賊小有殘兵日四重
四海有兵一年止日暈半重如鼎蓋者欲清
和親之國日暈三重諸侯反日暈五重其年
饑荒五穀貴日暈十重天下亡地不出五年
星墜爲土大饑荒流血星墜爲沙兵敗國亡
星墜爲金大兵起星墜爲石落處人災
白虹霓鎮星散爲虹霓白虹出其下流血白
虹貫日近臣叛白虹夏生東方麥貴白虹所
見之處國殺人白虹繞城不匝從所在攻之
勝虹霓西見歲中災婦人虹霓屈旋城上其
下流血赤虹從天上直下指之國喪亂虹如
屈蛇頭下指處人民病虹與日同出東方所
見凶年虹在日左乆不消見之人災太白下
有白氣主大兵歲星下有青氣主大風鎮星
下有黄氣主大疫辰星下有黑氣主大水熒
惑下有赤氣主大旱月生暈中有星主大風
月後有黑氣主大雨月有影如小月於上國
有爭月暈有二重主風雨月暈有四重主四
門國亂失政月暈傍有雲如手人民災月下
大三足萬人死月當圓不圓四面白雲隨之
國后災月兩角有大星人民災月背後有大
星下有小衆星主冰雹有黑氣自月中出次
變赤者第三日有黑風月中有白氣出主大
雪太白行宿其芒上鋭下大進退合度當期
而見天下昌太白高小而明明而不芒主太
平太白大而光芒主兵甲太白入月中星色
分明臣有謀上太白月掩之如蝕者忠臣有
受戮死者太白生西月生星北國有兵强星
在月南中國兵勝在南方太白與月相逼中
間通三指兵兩指城憂太白在鎮星北者失
地亡國太白在西方高明早見之主强兵太
白在東方出日猶見之主兵戈事太白當見
不見凶月傍有衆星有院圍月一匝主國之
勝月傍有紫氣繞之后妃有德月圓而明明
而大亭亭如不動后妃有德月圓而昏無光
明后妃災月見日而猶明君無德

素問六氣玄珠宻語卷之三
素間六氣玄珠宻語卷之四基三
　　　　啓玄子述
　　　天運加臨紀篇
甲子上正徵少隂君火司天熱行於上對化
盛而不實勝而有復運土相得即火生土熱
化七從標成數也下臨肺氣上從白氣奉天
即長氣之勝大暑流行民病喘咳寒熱劓嚏
鼻窒病本於肺甲蟲災勝之甚也水來復之
復至也冷氣反用心藏病生羽蟲乃天夏炎
反冷辰星反大炅煌不明
甲午上正徵少隂君火司天熱行於上正化
盛而實勝而不復熱化二從本生數也長氣
盛大暑流行肺氣上起白氣奉天肺病甲蟲
災民病熱行於上治之以鹹寒水性水味以
伏火熱之勝也勿食苦熱物佐火之王也上
見炅煌明盛太白之失色也
乙丑上正宫太隂土司天對化盛而不實勝
而有復運金天土相生也雨化五下刑腎氣
衰黑氣奉天化氣之勝濕氣乃盛腎藏受病
乆及膀胱鱗蟲夭民病隂痿不起氣大衰而
時反腰脽痛動轉不便勝之甚也木來復勝
大風數舉民病脾胃倮蟲災歲星反見鎮星
復昏
乙未上正宫太隂土司天濕行於上正化盛
而實勝而不復雨化五下臨腎藏受病乆及
膀胱鱗蟲災雨濕之勝民病痿厥脛寒隂痿
失弱治之以鹹平以木味木性以平土濕之
勝鎮星見大辰星失色
丙寅上正徵少陽相火司天正化盛而實勝
而不復熱化二從本生數也長氣之盛也下
臨肺臟受病乆及大腸甲蟲災民病熱病行
於上皆煩滿鬱燠治之以鹹寒水味水性也
以伏火熱之盛勿食苦熱物佐火之勝熒惑
見大太白乃小
丙申上正徵少陽相火司天熱行於上對化
盛而不實勝而有復熱化七從標成數也下
臨肺氣上從白氣奉天暑流秋政收氣不令
肺藏受病甲蟲乃夭民病上熱而咳喘劓衄
勝之至深也水來復勝寒令早羽蟲反病民
病心寒熱作肺得水運申金佐之病得半辰
星反見熒惑却昏
丁卯上正商陽明金司天燥行於上對化盛
而不實勝而有復下臨肝藏病毛蟲災皆不
應何故也丁木運運得卯木佐之正月壬寅
月丁得壬合得干力又名歲會故得平氣即
上陽明不能災之清化九從標成數也太白
明盛
丁酉上正商陽明金司天燥行於上正化盛
而實勝而不復燥化四從本生數也酉爲金
名曰同天符下臨肝氣上從蒼起奉天淒滄
數至木伐草萎民病脅痛目赤掉振鼓慄筋
痿不能乆立治之以苦熱火味火性可伏金
性之疾勿服辛凉物佐金之勝也太白大明
歲星還小
戊辰上正羽太陽寒水司天寒行於上對化
盛而不實勝而有復寒化六從標成數也下
臨心藏赤氣上從水冰火氣高明民病心藏
羽蟲災勝之甚也雨土來復腎氣反病鱗蟲
亦災辰星反暗鎮星復明土之還勝也勝而
心藏乃半
戊戌上正羽太陽寒水司天正化盛而實勝
而不復寒化一從本生數也治之以甘温即
土之性味也勿食鹹寒物佐水之勝也上應
辰星之明盛熒惑之失色也其令准前只不
復也
己巳上正角厥隂司天風行於天對化盛而
不實勝而有復風化八從標成數也下臨脾
氣上從而土且隆倮蟲夭黄氣起水乃眚土
用革體重肌肉萎食减口爽風舉太虚雲物
摇動目轉耳鳴勝甚金乃復之燥乃至白埃
起脾乃全倮蟲靜太白反見歲星復小
己亥上正角厥隂司天風行於天正化盛而
實勝而不復風化三從本生數民病風病行
於上治之以辛凉金之性味也勿食酸和物
佐木之勝也上應歲星光輝且大鎮星暗伏
庚午上正徵少隂君火司天熱行於上正化
盛而實勝而不復熱化二從本生數也午爲
南方火又見少隂君火名曰同天符也下臨
肺氣上從白氣奉上甲蟲災金用草木眚喘
嘔寒熱嚏劓衄鼻窒大暑流行天勝運運太
過佐之於肺甲蟲得氣金災得半炅煌明盛
太白亦然
庚子上正徵少隂君火司天熱行於上對化
盛而不實勝而有復熱化七從標成數也民
病熱病行於上大暑流行長氣之勝勝之甚
水來復之暴冷卒至心乃病羽蟲災反見辰
星之大明炅煌復小
辛未上正宫太隂土司天濕行於上正化盛
而實勝而不復雨化五下臨腎氣上從黑氣
奉天鱗蟲災水變埃冒雲雨沉隂胷中不利
隂痿氣大衰而不起不動當其時反腰脽痛
動轉不便民病腫濕行於上治之以酸和木
之性味也勿食甘温物佐土之勝也上應鎮
星見大辰星不明
辛丑上正宫太隂土司天濕行於上對化盛
而不實勝而有復雨化五下臨腎藏受病乆
及膀胱鱗蟲困化氣盛藏氣不令勝之甚木
來復風大舉脾乃病倮蟲殃鎮星却小歲星
復見
壬申上正徵少陽相火司天熱行於上對化
盛而不實勝而有復熱化七從標成數也下
臨肺氣上從白氣奉上金用草木眚火見燔
焫革金且耗大暑流行金至困水來復即夏
令暴冷心乃病羽蟲夭反見熒惑見大而明
太白復小
壬寅上正徵少陽相火司天熱行於上正化
盛而實勝而不復熱化二從本生數也下臨
肺藏受病乆及大腸甲蟲乃夭民病熱病行
於上治之以鹹寒水之性味也勿食苦熱物
佐火之勝也熒惑大明太白乃小
癸酉上正商陽明金司天燥行於上正化盛
而實勝而不復燥化四從本生數也酉爲西
方金也上見陽明金名曰同天符也民病燥
行於上治之以苦熱火之性味也勿食辛凉
物佐金之勝也上應太白明耀歲星復明
癸卯上正商陽明金司天燥行於上對化盛
而不實勝而有復燥化九從標成數也下臨
肝氣上行蒼氣奉天毛蟲乃夭木用而立土
乃眚淒滄數至木伐草萎脅痛目掉振鼓慄
筋委不能乆立勝深火來復即夏令炎灼肺
乃病甲蟲還災熒惑乃見太白反暗
甲戌上正羽太陽寒水司天寒行於上正化
盛而實勝而不復寒水一從本生數也下臨
心藏受病赤氣上從而火且明丹羽蟲乃疾
長氣乃冷收氣乃平藏氣太過民病寒行於
上治之以甘温土之性味也勿食鹹寒物佐
水之盛也上應辰星見大熒惑不明
甲辰上正羽太陽寒水司天寒行於上對化
盛而不實勝而有復寒化六從標成數也下
臨心藏受病赤氣奉上羽蟲乃殃金乃眚寒
清淒時舉勝則水冰火氣高明心熱煩滿嗌
乾善渴劓嚏喜悲數欠熱氣上行寒乃復之
霜不時降善忘心痛勝甚即土來復復至而
雨濕沉隂腎復病鱗蟲亦然鎮星乃小辰星
反伏
乙亥上正角厥隂司天風行於上正化盛而
實勝而不復風化三從本生數也生氣乃盛
化氣不令藏氣自平脾藏病倮蟲傷民病風
病行於上治之以辛凉金之性味也勿食酸
和物佐木之盛也歲星明盛鎮星暗小
乙巳上正角厥隂司天風行於上對化盛而
不實勝而有復風化八從標成數也生氣乃
化盛氣弗令藏氣自平倮蟲災傷脾腹滿填
噫勝至深金來勝之名曰復勝清勁至草木
萎霜露降民病腹胠滿治之苦熱罰金之勝
佐之以辛凉金之不足太白反大歲星復小
丙子上正徵少隂君火司天熱行於上對化
盛而不實勝而有復熱化七從標成數也熱
氣下臨肺氣上從白氣奉天金用甲蟲災草
木眚喘嘔寒熱嚏劓衄鼻窒大暑流行金之
災得其半何故也運水太過勝於天天令减
半水更不復上應炅煌明大
丙午上正徵少隂君火司天熱行於上正化
盛而實勝而不復熱化二從本生數也午爲
南方火少隂君火名曰同天符也運雖水一
水不能勝二火故異於丙子也長氣盛收氣
衰藏氣正肺藏病甲蟲災民病熱病行於上
治之鹹寒水之性味也可伏火熱之疾勿食
苦熱物佐火之盛也熒惑大太白小
丁丑上正宫太隂雨土司天濕行於上對化
盛而不實勝而有復濕化五濕氣下臨腎藏
受病上從黑氣奉天水變埃冒雲雨胷中不
利隂萎氣大衰而不起不用當其反腰脽痛
濕勝乆風木來復化令失政倮蟲乃殃脾腹
病鎮星反暗歲星復明
丁未上正宫太隂雨士司天濕行於上正化
盛而實勝而不復濕化五木運平氣上刑天
令減半化氣雖勝生氣自平藏氣微鱗蟲不
災腎病少半民病腫濕於上治之以酸佐之
以平勿食甘温鎮星明大
戊寅上正徵少陽相火司天熱行於上正化
盛而實勝而不復暑化二從本生數也火熱
大化中戊火運太過上與天符合德下臨肺
氣受病甲蟲乃死乆肺病者亡民病上熱而
煩滿乆及大腸便血血溢長氣炎令收氣失
政生氣自正治之以鹹寒用水之性味滅火
盛也勿食苦熱物佐火之王熒惑明盛太白
失色
戊申上正徵少陽相火司天熱行於上對化
盛而不實勝而有復熱化七從標成數也火
氣下臨肺氣上從白氣奉天金用草木眚火
見燔焫革金且耗大暑以作民病喘咳甲蟲
還夭勝之雖甚金得年力申金佐之水還來
復熱盛而終爲冷心反病羽蟲復災熒惑反
小
己卯上正商陽明金司天燥行於上對化盛
而不實勝而有復金與運土雖相得子午火
位爲逆燥化九從標成數也下臨肝氣上從
蒼氣奉天木用而立毛蟲災土乃眚凄滄數
至木伐草萎民病脅痛目赤筋痿勝雖甚木
得年力卯木佐之不至衰次火來復燥中還
暑肺復困甲蟲還災太白反暗熒惑復明
己酉上正商陽明金司天燥行於上正化盛
而實勝而不復酉爲金名曰同天符也二金
相合土運相得燥化四從本生數也生氣乃
失木乃萎肝藏病乆及膽毛蟲困收氣盛肅
殺早至木蒼落民病燥病行於上治之以苦
熱火之性味也太白明盛歲星失色
庚辰上正羽太陽寒水司天寒行於上對化
盛而不實勝而有復寒化六從標成數也下
臨心氣上從而火且奉上金乃眚寒凄清時
舉則水冰火氣高明病還於心乆及小腸羽
蟲滅勝之甚土雨來復埃濕令雲雨至腎生
疾及鱗蟲辰星不見鎮星復明
庚戌上正羽太陽寒水司天寒行於上正化
盛而實勝而不復寒化一從本生數也藏氣
凛冽長氣冷間收氣自正民病寒行於上脘
治之以甘温士之性味也勿用鹹寒不可佐
水之勝辰星見大熒惑不明
辛巳上正角厥隂木司天風行於上對化盛
而不實勝而有復風化八從標成數也下臨
脾氣上從而土且隆黄氣起水眚土用革體
重肌肉萎食减口爽風布太虚雲物摇動目
轉耳鳴勝深也金乃布令白埃四起肝復病
毛蟲反害歲星復昏太白還盛
辛亥上正角厥隂木司天風行於上正化盛
而實勝而不復風化三從本生數也生氣自
令草木乃榮化氣乃虧雨濕不令藏氣自正
民病於脾倮蟲困風病行於上治之以辛凉
金之性味勿食酸不可佐木王歲星光芒鎮
星不明也
壬午上正徵少隂君火司天熱行於上正化
盛而實勝而不復熱化二從本生數也長氣
令炎收氣失令生氣自正肺藏疾生乆及大
腸甲蟲災民病熱於上治之以鹹寒水伏火
熱勿食苦熱不佐心王炅煌熠熠太白失色
壬子上正徵少隂君火司天熱行於上對化
盛而不實勝而有復熱令下臨肺氣上從白
氣奉上金用草木眚甲蟲災勝至深水來復
復至早夏有冷至心還病篤羽蟲乃困辰星
再明炅煌不見
癸未上正宫太隂土司天濕行於上正化盛
而實勝而不復雨化五雨勝化氣令正藏氣
不凛長氣自令腎藏受病鱗蟲災民病腫濕
於上治之以酸和以木性木味可平土勝鎮
星光芒辰曜不見
癸丑上正宫太隂土司天濕行於上對化盛
而不實勝而有復雨化五下臨腎氣上從黑
氣起水變冰埃冒雲雨胷中不利鱗蟲夭腎
氣虚衰者死勝至乆木來風勝大風時舉倮
蟲困脾反病歲星明大鎮星明而復小
甲申上正徵少陽相火司天熱行於上對化
盛而不實勝而有復熱化七從標成數也下
臨肺藏氣上從白氣上起奉天甲蟲殃金用
草眚火見燔焫革金且耗大暑正令水復反
冷冷至心病羽蟲災辰星見大熒惑復小
甲寅上正徵少陽相火司天熱行於上正化
盛而實勝而不復熱化二從本生數也長氣
炎灼收氣不清生氣自令甲蟲夭肺藏病乆
及大腸民病熱行上脘治之以鹹寒水味水
性以伏火熱之勝勿食苦熱物佐火之王熒
惑星大太白失色
乙酉上正商陽明金司天燥行於上正化盛
而實勝而不復燥化四從本生數也生氣不
化收氣太過化氣自正下臨肝藏受病乆及
於膽毛蟲乃夭民病燥行於上治之以苦熱
火性火味勿食辛凉物佐金之勝也中見金
運運與天合德名曰太一天符三合會也酉
金也運金也司天金也太白明盛歲星乃小
乙卯上正商陽明金司天燥行於上對化盛
而不實勝而有復燥化九從標成數也下臨
肝氣上行蒼氣奉天木用而立土乃眚淒滄
數至木伐草痿脅痛目赤掉振鼓慄筋痿不
能乆立毛蟲災勝至深火來復之熱化秋正
肅殺不至燥令不時肺乃病甲蟲反災熒惑
見大太白還小
丙戌上正羽太陽寒水司天寒行於上正化
盛而實勝而不復寒化一從本生數運丙水
太過與天合德曰天符藏氣化凛長氣失令
收氣自正下臨心藏受病乆及小腸羽蟲乃
死民病寒病於上治之以甘温土性土味勿
食鹹寒物佐水之勝也辰星見大熒惑不明
丙辰上正羽太陽寒水司天寒行於上對化
盛而不實勝而有復寒化六從標成數也下
臨心藏上從而火赤之氣奉上金乃眚水寒
自勝於長氣羽蟲死心乆病者亡勝之甚也
土雨至土困化氣埃濕還生霖雨至腎病生
鱗蟲反瘁鎮星明辰曜伏即謂天符復乃减
半也
丁亥上正角厥隂木司天風行於上正化盛
而實勝而不復風化三從本生數也化氣不
令化氣有餘草木乃榮藏氣自正脾藏受病
倮蟲災民病風病行於上治之以辛凉金味
金性可伏木之勝也勿食酸物佐木之王運
與天同曰天符之歲歲星大而明鎮星昏且
小
丁巳上正角厥隂木司天風行於上對化盛
而不實勝而有復風化八從標成數也下臨
脾氣上從而黅埃奉上水乃眚肌肉萎食减
口味風舉太虚雲物動摇目轉耳鳴倮蟲困
勝深也燥金至至而白埃可翳太虚木葉未
黄而凋落肝反病生毛蟲災歲星還小太白
復明不是天符其災至甚
戊子上正徵少隂君火司天熱行於上對化
盛而不實勝而有復熱化七從標成數也戊
火運得天符下臨肺氣上從白氣奉天木乃
眚火見燔焫金且太耗肺病甲蟲災勝之非
乆水復勝來發暴冷夏令滅炎政而時虧心
病作羽蟲亡反見辰星於五更熒惑小沈於
夕晩又過天符勝之亦小
戊午上正徵少隂君火司天熱行於上運戊
火年午火少隂火名曰太一天符三合會正
化盛而實勝更甚終無復熱化二從本生數
也長氣炎灼收氣猶熱生氣自正羽蟲化甲
蟲災肺氣宿病者死民病行於上熱煩渴不
止治之以鹹寒水味水性可伏火熱之勝勿
食苦熱物佐心之勝也熒惑炅煌二見太白
伏
己丑上正宫太隂士司天濕行於上對化盛
而不實勝而有復雨化五下臨腎氣上從黑
氣奉天水變埃冒雲雨令施濕氣勝寒氣衰
腎病鱗蟲災勝之次木變風來塵飛太虚埃
昏卒起脾病於民倮蟲還夭歲星夕見於東
方鎮曜欲曉見小謂己土作天符其災减之
少半
己未上正宫太隂士司天濕行於上正化盛
而實勝而不復己合天符土雨化五化氣濕
熱藏氣反温長氣自正鱗蟲災腎藏病民病
腫濕於上治之以酸平木性木味以平土力
鎮星大而閃閃辰星而不覩
庚寅上正徵少陽相火司天熱行於上正化
盛而實勝而不復熱化二從本生數也長氣
炎令收氣失令生氣自正肺藏病甲蟲災民
病上熱煩滿治之以鹹寒以水伏火熒惑夕
見而灼灼太白五更爲啓明
庚申上正徵少陽相火司天熱行於上對化
盛而不實勝而有復熱化七從標成數也下
臨腎氣上從黑氣奉上金用草木眚炎令時
布大暑流金肺病甲蟲災秋正猶熱熱甚寒
水來刑暴冷卒至心生寒熱羽蟲夭失辰星
早見熒惑晩昏運得庚肺危不死雖困不至
傷也
辛卯上正商陽明金司天燥行於上對化盛
而不實勝而有復燥化九從標成數也下臨
肝藏氣上蒼氣奉天士乃眚燥氣頻施肝藏
病毛蟲災勝之甚火熱布炎肺藏還病甲蟲
又衰熒惑乃見太白失色
辛酉上正商陽明金司天燥行於上正化盛
而實勝而不復燥化四從本生數也收氣力
清燥生氣不令草木晩榮化氣自正酉爲金
名曰同天符肝藏病毛蟲災民病燥病行於
上治之以苦熱火味火性以伏金勝太白大
盛歲星夕見而小
壬辰上正羽太陽寒水司天寒行於上對化
盛而不實勝而有復寒化六從標成數也下
臨心藏赤氣奉上金且眚寒清凄時舉則大
冰火氣高明心藏病羽蟲災勝甚則雨土來
復溽暑埃濕霖雨至腎反病鱗蟲困辰星不
見鎮星還大而明
壬戌上正羽太陽寒水司天寒行於上正化
盛而實勝而不復寒化一從本生數也藏氣
化凛長氣不令收氣自正下臨心藏受病羽
蟲災民病寒病行於上治之以甘温用土性
土味以伏寒之勝勿食鹹寒物佐水之勝也
辰星大明熒惑乃暗
癸巳上正角厥隂木風司天風行於上對化
盛而不實勝而有復風化八從標成數也下
臨脾氣上從黅黄奉上士且隆水乃眚肌體
重内痿脾病倮蟲災勝欲深金燥至肅殺生
木凋零肝反病毛蟲災歲星反小太白大明
癸亥上正角厥隂木風司天風行於上正化
盛而實勝而不復風化三從本生數也生氣
乃盛草木早榮化氣不令藏氣自正脾藏受
病倮蟲災民病風病行於上治之以辛凉用
金性金味以伏風木之勝勿食酸物佐木之
勝也歲星明盛鎮星不明矣



素問六氣玄珠宻語卷之四
素問六氣玄珠宻語卷之五基四
　　　　啓玄子述
　　　占候氣運紀篇
夫運者動也即周流迴復運動也於昇沉之
中太虚之内上下相招氣臨運轉之候也自
太始開闢天地於昇降二氣之中有轉輪迴
復之氣皆禀五行故曰五運也即土運於甲
己之間金運於乙庚之間木運於丁壬之間
火運於戊癸之間水運於丙辛之間此十干
之内五氣周流名曰運氣即於第二甲之間
於司天在泉之内故名曰三元三元共合方
始運動於是三才四時六氣萬化生成悉由
之耳故或承天令而不化或刑地化而不生
或被天臨而運不應或被地承而氣不專或
太過而自勝或不及而反受他刑或自虧而
却還平位是故天令應化地産生成四時易
正萬化枯榮悉由之耳故嘉祥與凶兆來可
見之太平與禍亂亦可先知不稔與豐登亦
乃由之民病災眚亦可驗也故來之有日視
之有時觀之有法亦從方位占其筭法視之
時辰不可容易而見也須審詳日數自有加
減生成進退之數也亦須潔淨齋戒方可視
之勿示非人也其筭法自大唐麟德元年甲
子歲正月一日己酉朔婁金狗先下積年乃
減其一次七因之次十九除一名閏數次十
二乘之乘後却加入閏數後加入本月數次
下位别張之乃去其一半次出却閏數又虚
去其五行次以上位進之一位後三因之次
出下位之數名去小盡也後加月下令日看
得幾何次六十去之去之不盡乃百乘之又
八十七去之去之不盡者乃加入運數太過
如成數不及加生數看得幾何如陽年逢偶
數即加一隂年逢奇數即减一其數是當日
日下刻中之數也
太過運二十四法
諸運來有日氣運至有時刻故太過來早十
三日不及來晩十三日平氣運與司天同日
天刑運與司天後五日地刑運與司天後六
日筭數自有時刻并筭法也
一甲子甲土運太過子陽年筭數加六故也
　以子爲坎其數一土運無成數即數五也
　五一共成六也是筭時刻中加六刻也運
　交時面向寅望先有青氣見見畢次有黄
　氣自甲横流至子乃終其氣深明别無間
　色以表上氣之盛也
二甲午甲土運太過午陽年筭數加十四何
　故也午爲離其數九士數五共成十四也
　故加十四刻運交時面向寅望先有青黄
　氣見見畢次有黄氣自甲横流至午乃終
　其氣色深行疾應時别無他色即吉以表
　士氣之盛也
三甲戌甲士運太過戌陽年筭數加十何故
　也戌爲士其數五士運數五二五共成十
　也故加十刻運交時面向寅望先有青氣
　見見畢次有黄氣自甲横流至戌乃終行
　疾其色深應時即吉反之者凶
四甲辰甲士運太過辰陽年筭數加十刻何
　故也辰爲土其數五運爲士其數五二五
　成十也故加十刻運交時面向寅望先有
　青氣見見畢次有黄氣自甲横流至辰乃
　終氣深行疾應時刻不往别位皆吉
五甲申甲土運太過申陽年筭數加七刻何
　謂也申爲坤其數二土運其數五二五共
　成七也故加七刻運交時面向寅望先有
　青氣見見畢次有黄氣自甲横流至申乃
　終其色應時不移行疾不往他處皆吉
六甲寅甲土運太過寅陽年筭數加十三何
　謂也寅爲艮其數八士運其數五八五共
　成十三也即加十三刻運交時面向寅望
　先有青氣見見畢次有黄氣出不横流上
　衝天寅甲同象故不横流不移時氣乆不
　消吉
七丙子丙水運太過子陽年筭數加七刻何
　故也子爲坎其數一水運太過從成其數
　六一六共成七也即加七刻運交時面向
　巳望丙寄巳位故也先有赤氣見見畢次
　有黑氣自丙至子乃終氣色深行疾來應
　時不移位吉
八丙午丙水運太過午陽年筭數加十五刻
　何謂也午爲離其數九水運太過從成其
　數六六九共成十五也故加十五刻運交
　時面向巳望先有赤氣見見畢次有黑氣
　從丙至午皆黑色色獨見不移時不犯别
　位吉
九丙戌丙水運太過戌陽年筭數加十一何
　故也戌爲士其數五水太過從成其數六
　五六共成十一也故加十一刻運交時面
　向巳望先有赤氣見見畢次有黑氣自丙
　至戌乃終氣色深行疾不犯他色即吉
十丙辰丙水運太過辰陽年筭數加十一何
　故也辰爲士其數五水運太過從成其數
　六五六共成十一也故加十一刻運交時
　面向巳望先有赤氣見見畢次有黑氣自
　丙至辰乃終黑色應來順時不犯别位吉
十一丙申丙水運太過申陽年筭數加八何
　故也申爲坤其數二水運太過從成其數
　六二六共成八也故加八刻運交時面向
　巳望先有赤氣見見畢次有黑氣從丙至
　申乃終氣色深行疾來應時不犯他位吉
十二丙寅丙水運太過寅陽年筭數加十四
　何故也寅爲艮其數八水運太過從成其
　數六八六共成十四也即加十四刻運交
　時面向巳望先有赤氣見見畢次有黑氣
　自丙至寅乃終其色深行疾來不失時位
　即吉
十三戊子戊火運太過子陽年筭數加八何
　故也子爲坎其數一火太過從成其數七
　七一共成八也故加八刻運交時面向巳
　望即丙戊俱在巳也先有黄氣見見畢次
　有赤氣自戊至子乃終其色深其行疾來
　順時不移位吉
十四戊午戊火運太過午陽年筭數加十六
　何故也午爲離其數九火運太過從成其
　數七七九共成十六也故加十六刻運交
　時面向巳望先有黄氣見見畢次有赤氣
　自戊至午乃終其色深其行疾應時歸本
　位吉
十五戊申戊火運太過申陽年筭數加九何
　故也申爲坤其數二火運太過從成其數
　七二七共成九也故加九刻運交時面向
　巳望先有黄氣見見畢次有赤氣自戊至
　申乃終氣色深行疾不移位應時吉
十六戊寅戊火運太過寅陽年筭數加十五
　何故也寅爲艮其數八火運太過從成其
　數七七八共成十五也故加十五刻運交
　時面向巳望先有黄氣見見畢次有赤氣
　自戊至寅乃終其色深其行疾應時不移
　位吉
十七庚戌庚金運太過戌陽年筭數加十四
　何故也戌爲土其數五金運太過從成其
　數九五共成十四也故加十四刻運交時
　面向申望只有白氣自庚至戌乃終無别
　色應時不犯他位吉
十八庚辰庚金運太過辰陽年筭數加十四
　何故也辰爲土其數五庚金運太過從成
　其數九五九共成十四也故加十四刻運
　交時面向申望只有白氣自庚至辰乃終
　其色深其行疾應時不失位吉
十九壬子壬木運太過子陽年筭數加九何
　故也子爲坎其數一木運太過從成其數
　八八一共成九也故加九刻運交時面向
　亥望壬本寄亥先有黑氣次有青氣從亥
　至子乃終其色深行疾不往他位吉
二十壬午壬木運太過午陽年筭數加十七
　何故也午爲離其數九木運太過從成其
　數八八九共成十七也故加十七刻運交
　時面向亥望先有黑氣見見畢次有青氣
　自壬至午乃終其色深其行疾應時不移
　位吉
二十一壬戌壬木運太過戌陽年筭數加十
　三何故也戌爲土其數五木太過其數八
　八五共成十三也故加十三刻運交時面
　向亥望先有黑氣見見畢次有青氣自壬
　至戌乃終其色深其行疾應時不移位吉
二十二壬辰壬木運太過辰陽年筭數加十
　三何故也辰爲土其數五木運太過其數
　八八五共成十三也加十三刻運交時面
　向亥望先有黑氣見見畢次有青氣自壬
　至辰乃終其色深其行疾應時不移位吉
二十三壬申壬木運太過申陽年筭數加十
　何故也申爲坤其數二水運太過從成其
　數八二八共成十也故加十刻運交時面
　向亥望先有黑氣見見畢次有青氣自壬
　至申乃終其色深其行疾應時不移位吉
二十四壬寅壬木運太過寅陽年筭數加十六何
　故也寅爲艮其數八木運太過從成其數八
　八八共成十六也故加十六刻運交時面向
　亥望先有黑氣見見畢次有青氣自壬至寅
　乃終其色深其行疾應時來不犯他位順也
素問六氣玄殊宻語卷之五
素問六氣玄珠宻語卷之六
　　　　啓玄子述
　　　天罰有餘紀篇
天刑運六法共陽年三十年數即運當太過
而司天刻之故當盛而不得盛也故非太過
又非不及也故無災害亦無勝復此非隂年
故也
一庚子庚金運太過子陽年筭數加五何故
　也子爲坎其數一庚金運陽年當太過也
　爲上見少隂君火司天下刑金運火伏金
　盛不得有餘故非太過也其數從生故只
　加四一四共成五也故加五刻運交時面
　向申望庚本寄申只有白氣自庚至子乃
　終終有天見赤氣來刑於金氣即金不能
　傷於木此非隂年亦非太過故曰天刑運
　也
二庚午庚金運當太過午陽年筭數加十三
　何故也午爲離其數九庚金運當太過爲
　上見少隂君火司天下刑金運火伏金盛
　不得有餘故非太過其數從生其數四四
　九共成十三也故加十三刻運交時面向
　申只有白氣自庚至午乃終終有天赤氣
　下刑伏金之氣不得太過亦非陽非隂年
　也
三庚寅庚金運當太過寅陽年筭數加十二
　何故也寅爲艮其數八庚金運當太過爲
　上見少陽相火司天火伏金盛下刑不得
　有餘故非太過也其數從生其數四四八
　共成十二也故加十二刻運交時面向申
　望只有白氣自庚至寅乃終終有天赤氣
　下刑金運不得太過其氣不能傷木也
四庚申庚金運當太過申陽年筭數加六何
　故也申爲坤其數二庚金運當太過上見
　少陽相火司天下刑金火伏金盛不得有
　餘從其生數其數四四二共成六也故加
　六刻運交時面向申望只有白氣自庚直
　起更不横流庚本在申故氣直起次天有
　赤氣來刑故太過亦非隂年其氣不得傷
　木也
五戊戌戊火運當太過戌陽年筭數加七何
　故也戌爲士其數五戊火運當太過爲上
　見太陽寒水司天下刑火運不得有餘故
　從生數其數二二五共成七也故加七刻
　運交時面向巳望先有黄氣見次有赤氣
　横流自戊至戌乃終終有黑氣在天下刑
　火氣故非太過也
六戊辰戊火運當太過辰陽年筭數加七何
　故也辰爲土其數五戊火運當太過爲上
　見太陽寒水司天下刑火運水伏其火盛
　不得有餘故非太過從其生數其數二二
　五共成七也故加七刻運交時面向巳望
　先有黄氣見次有赤氣自戊至辰乃終終
　有天黑氣來刑伏其火運不得傷金故非
　太過亦非隂年
　　　隂虧平正紀篇
不及運一十七法此隂年也
一乙丑金運不及丑隂年筭數减九何故也
　丑爲土其數五乙金運不及不及從生其
　數四五四共成九也故减九刻隂年法减
　也此不及年運交時面向辰乙本寄辰先
　有緑氣見乙之色也見畢次有白氣自乙
　横流至丑乃終其色澹其行遲或有赤氣
　并至或後有赤氣來表火行勝次後有黑
　氣至表水行復也
二乙未乙金運不及未隂年筭數減九何故
　也未爲土其數五乙金運不及從生數其
　數四四五共成九也故減九刻也運交時
　面向辰望先有緑氣見見畢次有白氣自
　乙至未乃終或赤氣并來即知其勝甚赤
　氣後來其勝徵黑氣次來大即復甚來小
　即復微
三乙亥乙金運不及亥隂年筭數减十何故
　也亥爲乾其數六乙金運不及從生數其
　數四四六共成十故减十刻也運交時面
　向辰望先有緑氣見見畢次有白氣自乙
　至辰乃終其色澹其行遲赤氣并來其勝
　甚後來即其勝徵次黑氣來大即復大來
　小即復小
四乙巳乙金運不及巳隂年筭數减八何故
　也巳爲巽其數四乙金運不及從生數其
　數四四四共成八故減八刻也運交時面
　向辰望先有緑氣見見畢次有白氣自乙
　至巳乃終其色澹其行遲赤氣并來其勝
　深後來其勝微黑氣來大即復大來小即
　復小
五丁丑丁木運不及丑隂年筭數減八何故
　也丑爲土其數五丁木運不及從生數其
　數三三五共成八也故減八刻運交時面
　向未望丁本寄未先有紅氣見見畢次有
　青氣自丁至丑乃終終有白氣并來金勝
　即甚白氣後來其勝即徵次後有赤氣至
　來大即火復大來小即火復小早得遲復
　也
六丁未丁木運不及未隂年筭數减八何故
　也未爲土其數五丁木運不及從生數其
　數三三五共成八故减八刻運交時面向
　未望先有紅氣見見畢次有青氣上起不
　横流至未丁本在未故不横流也如白氣
　并見金勝即甚次見者其勝微次後有赤
　氣來大即火復大來小即火復小也
七丁酉丁木運不及酉隂年筭數減十何故
　也酉爲兊其數七木運不及其數三三七
　共成十故減十刻運交時面向未望先有
　紅氣見見畢次有青氣自丁横流至酉乃
　終其色澹其行遲白氣并來金勝即甚次
　來其勝即小赤氣次後來大即火復大來
　小即火復小也
八己卯己土運不及卯隂年筭數減八何故
　也卯爲震其數三己土運其數五土無成
　數只五也三五共成八故減八刻也運交
　時面向未己亦寄未先有紫氣見見畢次
　有黄氣自己横流至卯乃終青氣并來木
　勝即甚後來木勝即微次後有白氣來大
　即金復大來小即金復小也
九己酉己土運不及酉隂年筭數减十二何
　故也酉爲兊其數七己土運不及其數五
　七五共成十二故减十二刻也運交時面
　向未望先有紫氣見見畢次有黄氣自己
　横流至酉乃終青氣并來木勝即甚後來
　木勝即小次後有白氣來大金復即大來
　小金復即小
十己巳己土運不及巳隂年筭數減九何故
　也巳爲巽其數四己土運不及其數五四
　五共成九故減九刻運交時面向未望先
　有紫氣見見畢次有黄氣自己横流至巳
　乃終青氣并來木勝即甚後來木勝即小
　次後有白氣來大金復即大來小金復即
　小
十一己亥己土運不及亥隂年筭數減十一
　何故也亥爲乾其數六己土運不及其數
　五五六共成十一故减十一刻運交時面
　向未望先有紫氣見見畢次有黄氣自己
　横流至亥乃終青氣并來木勝即甚後來
　木勝即小次後白氣來大其金即復大來
　小即金復小
十二辛卯辛水運不及卯隂年筭數减四何
　故也卯爲震其數三水運不及從生數其
　數一一三共成四故减四刻也運交時面
　向戌辛本寄戌先有温白色見如褐色也
　見畢次有黑氣自辛横流至卯乃終黄氣
　并來其土勝即甚後來土勝即微次後青
　氣來大木復即大青氣來小木復即小
十三辛酉辛水運不及酉隂年筭數減八何
　故也酉爲兊其數七水運不及其數一一
　七共成八故減八刻也運交時面向戌望
　先有温白色見見畢次有黑色自辛横流
　至酉乃終黄氣并來土勝即甚後來士勝
　即微次後有青氣來大木復即大來小木
　復即小
十四辛巳辛水運不及巳隂年筭數减五何
　故也巳爲巽其數四辛水運不及其數一
　一四共成五故减五刻運交時面向戌望
　先有温白色見見畢次有黑氣自辛横流
　至巳乃終黄氣并來其土勝即大後來士
　勝即微次後青氣來大木復即大來小木
　復即小
十五辛亥辛水運不及亥隂年筭數减七何
　故也亥爲乾其數六辛水運不及其數一
　一六共成七故减七刻運交時面向戌望
　先有温白色見見畢次有黑氣自辛横流
　至亥乃終黄氣并來土勝即甚後來土勝
　即微次後有青氣來大木復即大來小木
　復即小
十六癸丑癸火運不及丑隂年筭數減七何
　故也丑爲土其數五癸火運不及其數二
　二五共成七也故減七刻運交時面向丑
　望癸本寄丑也先有碧氣見見畢次有赤
　氣直起衝天癸丑一家故不横流也其色
　澹黑氣并見水勝即甚後來水勝即微次
　後黄氣來大土復即大來小士復即小也
十七癸未癸火運不及未隂年筭數减七何
　故也未爲土其數五癸火運不及其數二
　二五共成七故减七刻也運交時面向丑
　望先有碧氣見見畢次有赤氣自癸横流
　至未其色澹其行遲黑氣并來水勝乃甚
　後來水勝即微次後有黄氣來大士復即
　大來小土復即小
平氣運一十六法即一十三也(於四歲會中/有三去同天)
符故十三也
一己未己土運爲隂當不及未隂年即上遇
　太隂土司天合其德故曰天符也符合己
　土運氣正故無邪剋曰平氣也氣來日與
　司天同日也筭數未爲士减五己得加平
　氣加五一加一減故非不及亦非太過也
　運交時面向未己本寄未也先有紫氣見
　見畢次有黄氣上起衝天天亦有黄氣相
　接故得天氣同别無他色間吉
二己丑己士運當不及丑隂年上遇太隂土
　司天氣合德曰天符也筭數丑減五士運
　加五運交時面向未望先有紫氣見見畢
　次有黄氣自己横流至丑天有黄氣相合
　别無他色間吉
三乙酉乙金運當不及酉隂年上遇陽明金
　司天又同歲會也酉亦是金也筭數酉减
　七金運加七運交時面向辰望先有緑氣
　見見畢次有白氣自乙横流至酉天有白
　氣相合别無他間吉
四乙卯乙金運當不及卯隂年上遇陽明金
　司天名曰天符合德也筭數卯爲震减三
　乙金運加七運交時面向辰望先有緑氣
　見見畢次有白氣自乙横流至卯天有白
　氣相合别無他間吉
五丁亥丁木運當不及亥隂年上遇厥隂木
　司天氣合德曰天符也筭數亥爲乾減六
　丁木運加八運交時面向未望先有紅氣
　見見畢次有青氣自丁横流至亥天有赤
　氣相合别無他間吉
六丁巳丁木運當不及巳隂年上遇厥隂木
　司天氣合德曰天符也筭數巳減四丁木
　運加八運交時面向未望先有紅氣見見
　畢次有青氣自丁横流至巳天有赤氣相
　合别無他間吉己上六皆天符平氣也
七癸巳癸火運當不及巳隂年下遇少陽相
　火在泉下得司地合德名曰同歲會也筭
　數巳减四癸火運加七運交時面向丑望
　先有碧氣見見畢次有赤氣自癸横流至
　巳地有赤氣相合别無他色相間吉
八癸亥癸火運當不及亥隂年下遇少陽相
　火在泉下得司地合德曰同歲會也筭數
　亥减六癸火運加七也運交時面向丑望
　先有碧氣見見畢次有赤氣自癸横流至
　亥地有赤氣相合别無他間吉
九辛丑辛水運當不及丑隂年下遇太陽寒
　水在泉下得水司地合德故曰同歲會也
　筭數丑減五水運加六運交時面向戌望
　先有温白色見次有黑氣自辛横流至丑
　地有黑氣相合無他間吉
十辛未辛水運當不及未隂年下遇太陽寒
　水在泉下得水司地合德曰同歲會也筭
　數未減五辛水運加六運交時面向戌望
　先有温白色見見畢次有黑氣自辛横流
　至未地有黑氣相合别無他色間吉
十一癸卯癸火運當不及卯隂年下遇少隂
　君火在泉下得火司地合德曰同歲會也
　筭數卯减三癸火運加七運交時面向丑
　望先有碧氣見見畢次有赤氣自癸横流
　至卯地有赤氣相合無他色間吉
十二癸酉癸火運當不及酉隂年下遇少隂
　君火在泉下得火司地合德曰同歲會也
　筭數酉减七癸火運加七運交時面向丑
　望先有碧氣見見畢次有赤氣自癸横流
　至酉地有赤氣相合别無他間吉
十三丁卯丁木運當不及卯隂年卯亦爲木
　卯木相合故得正歲會也卯減三丁木運
　加八運交時面向未望先有紅氣見見畢
　次有青氣自丁横流至卯卯上别有青氣
　相迎故名歲會也歲會有四今說此一别
　有三故與天符同也是乙酉己未己丑此
　三年也故平氣十六數實居十三年也
素問六氣玄珠宻語卷之六
素問六氣玄珠宻語卷之七基五
　　　　啓玄子述
　　　運臨超接紀篇
脫臨運二十法脫臨者是六十甲子中有支
干不相臨者此是大凶年也不必每遇此年
皆脫臨也或百餘年間或遇一次此即天下
民農皆失業荒荒然也言二十法者於六十
年中四十年也自太古至今常臨不脫也
有守支十二年常臨不脫
一甲寅二乙卯三戊午四己未五庚申六辛
酉七丙午八丁未九壬子十癸丑十一戊戌
十二己巳此十二年守支常臨不脫也
次有天符十二年常臨也
一戊子二戊午(同守/支)三戊寅四戊申五丙戌
六丙辰七己丑八己未(同守支犯/守支年)九乙卯(同/守)
支十乙酉十一丁巳十二丁亥此十二天符
年中三年同守支只九年實數也
次有十二地合亦常臨不脫也
一庚子二庚午三辛丑四辛未五壬寅六壬
申七癸酉八癸未九甲辰十甲戌十一癸巳
十二癸亥此十二年地合常臨不脫也
次有十直符亦常臨不脫也
一壬辰二壬戌三丙午(同守/支)四丙子五丙寅
六丙申七辛卯八辛酉(同守/支)九乙未(同守支/又同天)
(符)十己丑(同天/符)此十年内五年同上已上四
十六年内八年同只得三十八年
有甲子爲元首亦常臨又有丁卯歲會亦不
脫又二年計得四十年常不脫臨内只有二
十年脫臨也
一乙丑運交時面向辰望只有緑氣見其白
　氣出而復没運不至丑此是乙不臨丑也
　此是大凶年也
二戊辰筭數同太過運交時面向巳望先有
　黄氣見其赤氣見而復没或不見此是戊
　不臨辰也即天干不臨地支也
三乙亥筭數同隂年運交時面向辰望先有
　緑氣見其白氣見而復没不來至亥是乙
　不臨亥也
四丁丑筭數同隂年運交時面向未望先有
　紅氣見其青氣見而復没不來至丑是丁
　不臨丑也
五己卯筭數依隂年運交時面向未望先有
　紫氣見其黄氣見而復没不來臨卯是己
　不臨卯也
六庚辰筭數依陽年運交時面向申望先有
　白氣見而復没不至於辰是庚不臨辰也
七辛巳筭數依隂年運交時面向戌望先有
　温白色見其黑氣見而復没是辛不臨巳
　也
八壬午筭數依陽年運交時面向亥望先有
　黑氣見其青氣見而復没不來至午是壬
　不臨午也
九癸未筭數依隂年運交時面向酉望先有
　碧氣見其赤氣見而復没不來至未是癸
　不臨未也
十甲申筭數依陽年運交時面向寅望先有
　青氣見其黄氣見而復没不來至申是甲
　不臨申也
十一庚黄筭數依陽年運交時面向申望先
　有白氣見其氣見而復没不來至寅是庚
　不臨寅也
十二辛卯筭數依隂年運交時面向戌望先
　有温白色見其黑氣見而復没不來至卯
　是辛不臨卯也
十三甲午筭數依陽年運交時面向寅望先
　有青氣見其黄氣見而復没不來至午此
　是甲不臨午也
十四乙未筭數依隂年運交時面向辰望先
　有緑氣見其白氣見而復没不來至未是
　乙不臨未也
十五丁酉筭數依隂年運交時面向未望先
　有紅氣見其青氣見而復没不來至酉是
　丁不臨酉也
十六己亥筭數依隂年運交時面向未望先
　有紫氣見其黄氣見而復没不來至亥是
　己不臨亥也
十七乙巳筭數依隂年運交時面向辰望先
　有緑氣見其白氣見而復没不來至巳是
　乙不臨巳也
十八己酉筭數依隂年運交時面向未望先
　有紫氣見其黄氣見而復没不來至酉是
　己不臨酉也
十九庚戌筭數依陽年運交時面向申望先
　有白氣見而復没不來至戌是庚不臨戌
　也
二十辛亥筭數依隂年運交時面向戌望先
　有温白色見其黑氣見而復没不來至亥
　是辛不臨亥也
已上皆爲脫臨不必常年如是只見運氣不
　至是天干不臨地支皆主凶年也
　　　運通災化紀篇
地刑運一十二法即六隂年六陽年
一壬子壬木運子陽年運交時數前以明即
　木運之下下遇陽明在泉金來刑木即白
　埃四起上承木運罰氣衰少即地力少於
　天令也
二壬午壬木運午陽年氣運交時數依前至
　氣過後下有陽明金頻頻見白氣於山谷
　每見刑剋於木氣木氣徵小勝之不過故
　地勝於運也
三癸丑火運不及年運氣交時數依前說下
　遇太陽寒水在泉運氣過後每見黑氣頻
　起遠視暝黯上刑火運其氣不足熱化失
　令
四癸未火運不及氣運交時數一依前法運
　氣過後地水來刑黑氣從地上勝火運其
　氣不足熱化之令衰而失半
五甲寅土運運如太過筭數時後氣一體運
　過後下見厥隂木在泉時舉蒼埃四起遠
　視林木如烟還碧如此地氣頻彰土化雨
　濕還須失令
六甲申與甲寅對化亦下逢厥隂木在泉剋
　土運雨濕之化一如甲寅同令
七乙卯金運不及其數减氣候如前至運氣
　過後下逢少隂君火在泉熱蒸於地赤氣
　上騰來刑金運如是清燥之令皆虧反生
　熱化此地運變也
八乙酉金運依前下遇少隂君火在泉上刑
　金運清燥令虧反生熱令一如乙卯
九丙辰水運下逢太隂土在泉運令氣候來
　依太過過後有黄鬱之氣四遠埃昏土來
　剋水如是即寒令反温冬行微雨
十丙戌水運下逢太隂土在泉運氣筭法來
　時一准前法土氣在下上剋寒化一如丙
　辰之令也
十一乙巳乙金運氣運觀法時候同前法運
　過後下逢少陽相火在泉熱行於地地氣
　以蒸焰明郊野如是即金運失正反成火
　化
十二乙亥乙金運來法觀法一如前說依前
　下遇相火火勝金運反生熱令於六陽年
　勝少六隂年勝甚
　間刑運十法
一乙巳中金運筭數依隂年運交時以見白
　氣并赤氣同來即知火勝之氣也其又見
　赤氣次來者是左間氣少隂君火次刑金
　之不及也
二癸巳筭數依隂年運交時以見黑氣并赤
　氣來即知水來行勝其次有黑氣至者是
　太陽水爲右間氣也
三丙子筭數依陽年陽年之氣無别色只但
　見先丙午赤氣見畢次有黑氣自丙至子
　今有黄氣自至者是對化天虚左太隂土
　氣來間也間氣雖間司天亦來間運也有
　刑即至也
四甲子筭數依陽年運交時以見黄氣自甲
　至子也今有青氣次來者是左間氣厥隂
　木來刑木運也土南正故木在左也
五乙卯筭數同隂年運交時先見白氣中赤
　氣并至即知火來勝金其次有赤氣至者
　是右間氣相火之氣也
六癸卯筭數依隂年運交時先見赤氣中有
　黑氣并至即知水來勝火也其次有黑氣
　至者是左間太陽水之氣也
七乙丑筭數依隂年運交時先見赤氣與白
　氣并至即知火來勝金也其次有赤氣至
　者是左間氣相火來刑金也
八者更有君火爲右間氣左間即右間不來
　右間即左間不來故别立一年故名一數
　爲八也
九壬申筭數依陽年運交時如隂年有白氣
　後至者此是陽明左間氣刑木運也
十丙申筭數依陽年運交時黑氣過後有黄
　氣如隂年者此是右間氣太隂土來刑水
　運也
客刑運五法
一木運不及金行勝後次有客氣至者即居
　氣也乃名小間氣也觀時其氣傍來氣色
　雖小横穿過其運即是客氣其氣有勝不
　來無勝即至是小白氣穿過木運也
二火運不及水勝氣同來又有太陽來居即
　有黑氣横穿火氣是也
三土運不及木氣并來有厥隂來居青氣横
　穿土氣是也
四金運不及火氣并來又有相火來居有赤
　氣横穿白氣是也君火亦然爲午
五水運不及有黄氣并來又有太隂來居有
　黄氣穿黑氣是也
天符勝運六法(前於平氣中有六天符是隂/年中遇者與此六勝天符别)
也
一戊子火運太過筭數依陽年其赤氣自戊
　至子其氣相鮮明天有赤氣合上與少隂
　君火合德言勝天符者自勝也乃刑金令
　也
二戊午亦然火運太過筭數依陽年其赤氣
　自戊至午天有赤氣相合上與少隂君火
　合德其氣合時若天無雲翳皆主吉祥故
　名勝也
三戊寅火運太過上與少陽相火共勝不同
　君火之善也火太盛即萬物焦枯流金爍
　石波水沸騰甲蟲乃夭民病喘嗽
四戊申火運太過上與少陽相火共勝勝至
　即甚金乃失正致困終無水復以表自勝
　也亢極即萬物焦枯太白乃小
五丙戌水運太過上遇太陽寒水司天天運
　二氣相合如是即夏令反冷冬行凛冽寒
　雰數作陽光不治致甚即土不來復以表
　勝也熒惑失色羽蟲乃夭
六丙辰水運太過上與太陽寒水合令二氣
　合德客氣相佐冰雹卒至冷風逼人地氣
　凛天氣凝人氣收致冽切土不來復赤氣
　彤雲盡皆不見
太乙天符運四法(即天地運/三合會也)
一戊午上少隂君火司天中火運太過年午
　屬南方離位火故名太一天符三合會也
　筭數加十六午爲離其數九火運太過其
　數七七九共成十六也運交時面向午望
　赤氣光輝天有赤氣相合此運下必生貴
　人也
二乙酉上陽明金司天中金運不及天符乃
　平酉爲西方兊應金故名三合會也筭數
　標年减七運加七運交時面向辰望白氣
　自乙至酉天有白氣相合其運下當時生
　人主生名將也
三己未上太隂土司天中土運不及天符廼
　平年未爲坤土筭數加五减五運交時自
　己至未黄氣光輝天有黄氣相合其運下
　主生名相也
四己丑上太隂土司天中土運不及天符乃
　平年丑中宫士故名三合會也筭數加五
　减五運交時自己至丑黄氣光輝天有黄
　氣相合其運下主生宰相(此四太一天符/主生貴人也)
同天符四法
少隂司天於子午午年同天符一也陽明司
天於卯酉酉年同天符二也太隂司天於丑
未丑未俱同天符四也運氣如觀法四歲會
於前平氣中已明同此
同歲會運十二法
一庚子金運下見陽眀金在泉地舉白氣以
　佐金運之勝也
二庚午金運下見陽明金在泉地舉白氣以
　佐金運之勝也
三癸丑水運下見太陽水在泉地發黑氣以
　佐水運之勝也
四癸未水運下見太陽水在泉地發黑氣以
　佐水運之勝也
五壬寅木運下見厥隂木在泉地發蒼埃以
　佐木運之勝也
六壬申木運下見厥隂木在泉地發蒼埃以
　佐木運之勝也
七癸卯火運下見少隂君火在泉地發赤氣
　以佐火運之勝也
八癸酉火運下見少隂君火在泉地發赤氣
　以佐火運之勝也
九甲辰土運下見太隂土在泉地發黄埃以
　佐士運之勝也
十甲戌土運下見太隂士在泉地發黄埃以
　佐土運之勝也
十一癸巳火運下見少陽相火在泉地蒸赤
　氣夜明郊野以佐火運之勝也
十二癸亥火運下見少陽相火在泉地蒸赤
　氣夜明效野郊外見火以佐火運之勝也
天鬱運五法
一木運之歲上見金司天天剋之運不勝次
　歲隂年司天巳退運木未交木伏鬱氣化
　作青氣災臨世間使民卒中暴亡也
二火運之歲上見水司天天伏之運不勝次
　歲隂年運氣交晩天氣已退火伏鬱氣衝
　散世間與民爲病民皆煩燥驚駭小便赤
　瘡瘍瘭疹
三土運之歲上見厥隂木司天天伏之運不
　勝次歲隂年天氣已退運氣未交士伏鬱
　氣衝散世間與民成病民病腫滿黄疸腹
　大水脹滑泄四肢不收
四金運之歲上見君相二火司天天伏之運
　不勝次歲隂年天氣已退運氣未交金伏
　鬱氣流散世間與民爲病民病四肢滿閉
　填脹筋攣淋溲小便難燥生上脘目暝喜
　怒面白悲思
五水運之歲上見太隂士司天天伏之運不
　勝天氣退後運氣未交水伏鬱氣流散於
　世與民爲病民病痿厥氣閉心通泄注速
　下食不及化小腹滿痛
天殺運五法
一木運太過其運來早其氣有餘上見陽明
　金司天天氣未退天金剋之木不伏乃變
　雷聲與民爲病故名天殺民病痼疾皆動
　草木早榮天有寒霜復來殺之民煩燥閉
　滿渴飲狂言也
二火運太過其運來早其氣有餘上見太陽
　水司天天氣未退天水剋之火不伏乃化
　暴喧水有冰雹故名天殺與民爲病皆卒
　亡寒熱往來心腹痞滿嗌乾鬲咽不通
三土運太過土氣來早其氣有餘上見厥隂
　木司天天氣未退天木剋之土不伏乃化
　霧翳埃昏細雨徵微後有大風摧拉故名
　天殺與民爲病肢滿腫濕黄疸水腫不食
四金運太過金氣來早其氣有餘上見君火
　或相火司天天氣下剋金氣不伏乃化松
　簧發籟虎嘯猿啼風聲颼響故名天殺與
　民爲病病皆煩燥齒槁咽渴飲水毛焦喘
　嗽
五水運太過水氣來早其氣有餘上見太隂
　土司天天氣未退下剋水水不伏乃化雨
　雪相合况隂不散故名天殺與民爲病乃
　骨痿足脛酸隂痿失溺四肢閉厥手足肢
　節痛小腹滿也
　　　災祥應綸紀篇
太平運一法於五運太過之年觀如前法於
運本位傍邊令有五色如虹霓兩傍有耳又
有日耳運過後乆而不消者一見主三十年
太平
昇平運一法昇平運者以帝家得王之運也
以火即火以水即水也各逐太過之年本運
色傍亦如虹霓乆而不消者見之而民豐樂
業帝道昌隆即其氣小如太平運也
天兵運一法天兵運者於五運中不論太過
與不及各有之於運過後令有白氣如練次
有雲相附者其雲亦白雲之狀如同狼虎者
見之時主次年兵戈大動
天亢運一法天亢運者於金太過之歲有之
或木不及金行勝之歲或金運上見天符之
歲不離燥化金勝之年也又或土不勝之年
多見此運也運過後白氣散而爲赤赤白相
間之者見之主亢旱也
天澤運一法天澤運者多於土太過之運或
水不及土行勝之年或土共天符之年多見
之土太過之年黄氣見勝水之年黄黑中見
其氣青黑細如毛又如馬尾者見之皆水澇
之災也
攙搶運一法攙搶運者於五運中取帝家得
王之運也其運過即别有白氣犯運於白氣
中氣有小赤點子如火星子次有雲相附其
雲之狀如同蛇蟲此主不臣也
明君運一法明君之運於帝家本運太過見
之其運大而明傍有紫氣相附者是也又或
如紫蓋或如紫人或如五色龍見此者帝道
昌隆也
聖人運一法聖人乃天地之所産也一千年
後生一聖人也於太一天符歲或天符歲或
運與天合其色後令有赤氣輝天天氣復焕
山谷於是山巖谷穴之内生出聖人也
賢人運一法賢人者五百年生一賢人也非
天地所生也於天符歲或天運順臨歲運氣
過後各逐分野不定其處有白氣上衝霄漢
其氣皛然瑩潔氣下多生賢人也
天蝗運一法於天運相刑之運不於相得之
歲不俱太過與不及也於運中如黄塊其塊
不散蝗蟲見之不爲災其塊若散散如碎星
遍散即甚多散處爲分野
饑荒運一法五運相刑剋之運運過後後有
雲或黄或黑或雲遮其運其雲如鬼神又如
鵝鴨或如覆船見之皆不稔也
天疫運一法天疫者於諸運中皆有其氣至
或不見運而氣便來小災即爲瘟黄氣也大
災即於黄氣中暈暈紫赤色如環相似大小
不等散之如小電蚯蚓摇摇曲曲而動紫赤
相間於黄氣之中見之人死大半也
豐登運一法豐登運者於不及運中其澹而
反深又不勝氣不相并或太過運五色皆間
黄氣氣過後有雲如人或如鳳或如鶴見之
皆豐稔也
嘉祥運一法嘉祥運者太過不及皆有之於
本運外或紫或赤皆如芝草又如山山上有
樹見亦主太平國家樂業民安豐稔
眞應運一法眞應運者主將有聖明君出見
應於未來之天子其運於太過運中見其五
色不定應木見木應火見火也見之其色大
左右有從色皆同一色是數條小氣隨之也
每一條之氣是一帝也即小氣是子孫之氣
也



素問六氣玄珠宻語卷之七





素問六氣玄珠宻語卷之八基六
　　　　啓玄子述
　　　南正順司紀篇
南正司天十二法(南正司天自干順行於支/次用支數加於生成數也)
一甲子土運南正司天天面向北左西直右
　東直上正徵君火在天天氣順轉自甲至
　子順遷十一位子坎數一火成數七至天
　時於天數前八刻正也至後十一日火始
　治天始行天令也治天後五日太宫來和
　赤氣在上熱行於天青霞見夕黄雲發旦
　此侍直從司天之色也
二甲午士運南正司天天面向北左西直右
　東直上太徵君火在天天氣順轉自甲至
　午順行五位午爲離其數九火生數二九
　二成十一也至天時於天數前十一刻至
　也至後五日火始治天始行天令治天後
　五日太宫興太徵來和赤氣上見青霞夕
　彰黄氣旦發此天道順候吉也
三己丑土運南正司天天面向北左西直右
　東直上正宫太隂上在天天氣順轉自己
　至丑左遷七位丑爲土其數五土不成數
　亦五二五成十至天時於天數後十刻至
　也至後七日土始治天少宫與上正宫同
　和始化天令黄氣在上濕行於天赤氣紅
　雲朝夕頻見此左右從司之正也
四己未土運南正司天天面向北左西直右
　東直上正宫太隂土司天天氣順轉己本
　在未更不左遷未爲土其數五運土其數
　五二五成十也至天時於天數後十刻至
　也當日土治天便行天令至天後一十八
　日少宫與正宫會同黄氣在上濕行於天
　朝夕赤氣共直天令也
五甲戌土運南正司天天面向北左西直右
　東直上太羽太陽寒水司天天氣順轉自
　甲至戌左遷九位戌爲土其數五運土其
　數五二五成十也至天時於天數前十刻
　至也至後九日水始治天太宫來刑太羽
　羽無虧氣不和黑氣在上寒行於天朝見
　黄氣夕有黄霞終還紫紫變黑色也此順
　化之候也
六甲辰土運南正司天天面向北左西直右
　東直上太羽太陽寒水司天天順左遷自
　甲至辰左遷三位也辰土其數五運亦五
　二五成十也至天時於天數前十刻至也
　至後三日水始治天始行天令也至後五
　日太宫來刑太羽羽不虧黑氣在上寒行
　於天黄氣上騰每刑天令也
七己亥土運南正司天天面向北左西直右
　東直上正角厥隂木司天天氣左遷自己
　至亥左遷五位也亥爲乾其數六土運其
　數五五六成十一至天時於天數後十一
　刻至也至後五日木始治天始化天令後
　一十八日少宫來伏正角蒼氣在上風行
　於天朝昇黑氣於東暮見紅霞斑斑間碧
　此天共司之色也
八己巳土運南正司天天面向北左西直右
　東直上正角厥隂木司天天順左遷自己
　至巳左遷十一位也己爲巽其數四土數
　五四五成九至天時於天數後九刻至也
　至後十一日木始治天始化天令後一十
　八日少宫來伏正角青氣在上風行於天
　朝東見黑夕西見赤二直從司之候也
九甲申土運南正司天天面向北左西直右
　東直上太徵少陽相火司天天順左遷自
　甲至申左遷七位也申爲坤其數二土數
　五二五成七也至天時於天數前七刻至
　也至後七日相火始治天始行天令後五
　日太宫來和太徵赤氣在上熱行於天朝
　有白埃夕生黄氣左右二直之候也
十甲寅土運南正司天天面向北左西直右
　東直上太徵少陽相火司天天氣左遷甲
　木在寅更無遷動寅爲艮其數八土數五
　八五成十三也至天時於天數前十三刻
　至也當日相火治天便行天令後五日太
　宫來和太徵赤氣在上熱行於天白氣東
　彰黄雲西舉順天應化於下
十一己酉土運南正司天天面向北左西直
　右東直正商陽明金司天天順轉自己至
　酉左遷三位也酉爲兊其數七土數五七
　五成十二也至天時於天數後十二刻至
　也至後三日金始治天始化天令後一十
　八日少宫來和正商白氣在上燥行於天
　朝有彤雲夕生黑氣此左右二直同司之
　候也
十二己卯土運南正司天天面向北左西直
　右東直上正商陽明金司天天順行自己
　至卯左遷九位也卯爲震其數三土數五
　三五成八也至天時於天數後八刻至也
　至後九日金始治天始化天令白氣在上
　燥行於天朝生赤氣暮有黑雲順天之候
　也
　　　北正右遷紀篇
北正司天四十八(法北正司天逆行自干至/支右遷逆數次加生成)
(數/也)
一乙丑金運北正司天天面向南左東直右
　西直上正宫太隂土司天天氣右遷自乙
　至丑右遷四位也丑爲土其數五金不及
　從生其數四四五共成九也至天時於天
　數後九刻至也至後四日土始治天始化
　天令後一十七日少商來和正宫黄氣在
　上濕行於天東見赤氣西見赤色左右二
　火從司之候
二乙未金運北正司天天面向南左東直右
　西直上正宫太隂土司天天氣右遷自乙
　至未右遷十位也未爲土其數五金不及
　從生其數四五四成九也至天時於天數
　後九刻至也至後十日土始治天始化天
　令也後一十七日少商來和上宫黄氣在
　上濕行於天東西赤氣見於朝夕此從司
　二直也
三丙寅水運北正司天天面向南左東直右
　西直上太徵少陽相火司天天氣右遷自
　丙至寅右遷四位也寅爲艮其數八水太
　過從成其數六八六成十四也至天時於
　天數前十四刻至也至後四日火始治天
　始行天令後六日太羽來刑太徵赤氣在
　上熱行於天寒乃行之赤氣東彰黄雲夕
　見此從司二直也
四丙申水運北正司天天面向南左東直右
　西直上太徵少陽相火司天天氣右遷自
　丙至申右遷十位也申爲坤其數二水太
　過從成其數六二六成八也至天時於天
　數前八刻至也至後十日火乃治天始行
　天令後六日太羽來刑太徵赤氣在上熱
　行於天寒每勝之
五丁卯木運北正司天天面向南左東直右
　西直上正商陽明金司天天氣右遷自丁
　至卯右遷五位也卯爲震其數三木運不
　及從生其數三二三成六至天時於天數
　後六刻至也至後五日金始治天始行天
　令後一十六日少角來伏正商白氣在上
　燥行於天東見黑雲西生赤氣此二直之
　色也
六丁酉木運北正司天天面向南左東直右
　西直上正商陽明金司天天氣右遷自丁
　至酉右遷十一位也酉爲兊其數七木不
　及從生其數三三七成十至天時於天數
　後十刻至也至後十一日金始治天始行
　天令後十六日少角來伏正商也白氣在
　上燥行於天朝見黑氣夕舉紅雲東西二
　直也
七戊戌火運北正司天天面向南左東直右
　西直上太羽太陽寒水司天天氣右遷自
　戊至戌右遷八位也戌爲土其數五火太
　過從成其數七五七成十二至天時於天
　數前十二刻至也至後八日水始治天始
　行天令後七日太徵來伏太羽黑氣在上
　寒行於天東生青霞西彰白氣東西二直
　之候也
八戊辰火運北正司天天面向南左東直右
　西直上太羽太陽寒水司天天氣右遷自
　戊至辰右遷二位也辰爲土其數五火太
　過從成其數七七五成十二至天時於天
　數前十二刻至也至後二日水始治天始
　行天令後七日太徵來伏太羽黑氣在上
　寒行於天東見青氣西有白埃二直之候
　也
九庚午金運北正司天天面向南左東直右
　西直上太徵少隂君火司天天氣右遷自
　庚至午右遷三位也午爲離其數九金太
　過從成其數九二九一十八也至天時於
　天數前一十八刻至也至後三日火始治
　天始行天令後九日太商來伏太徵赤氣
　在上熱行於天東有黄雲西生青氣東西
　二直也
十庚子金運北正司天天面向南左東直右
　西直上正徵少隂君火司天天氣右遷自
　庚至子右遷九位也子爲坎其數一金太
　過從成其數九一九成十也至天時於天
　數前十刻至也至後九日火始治天始行
　天令後九日太商來伏正徵也赤氣在上
　熱行於天東有黄氣西有青霞東西二直
　也
十一辛丑水運北正司天天面向南左東直
　右西直上正宫太隂土司天天氣右遷自
　辛至丑右遷十位也丑爲土其數五水不
　及從生其數一一五成六也至天時於天
　數後六刻至也至後十日土始治天始行
　天令也後十四日少羽來伏正宫也黄氣
　在上濕行於天東有赤暉西生赤氣此二
　直之候也
十二辛未水運北正司天天面向南左東直
　右西直上正宫太隂土司天天氣右遷自
　辛至未右遷四位也未爲土其數五水不
　及從生其數一一五成六也至天時於天
　數後六刻至也至後四日土始治天始行
　天令後十四日少羽來伏正宫也黄氣在
　上濕行於天東西二直頻生赤氣也
十三壬申木運北正司天天面向南左東直
　右西直上正徵少陽相火司天天氣右遷
　自壬至申右遷四位也申爲坤其數二木
　太過從成其數八二八成十也至天時於
　天數前十刻至也至後四日火始治天始
　行天令後八日太角來和正徵也赤氣在
　上熱行於天東起白埃西生黄氣二直之
　候也
十四壬寅木運北正司天天面向南左東直
　右西直上太徵少陽相火司天天氣右遷
　自壬至寅右遷十位也寅爲艮其數八木
　太過從成其數八二八十六也至天時於
　天數前十六刻至也至後十日火始治天
　始行天令也後八日太角來和太徵赤氣
　在上熱行於天東生白埃西彰黄氣二直
　之候應色也
十五癸卯火運北正司天天面向南左東直
　右西直上正商陽明金司天天氣右遷自
　癸至卯右遷十一位也卯爲震其數三火
　不及從生其數二二三成五也至天時於
　天數後五刻至也至後十一日金始治天
　始行天令後十五日少徵來刑正商白氣
　在上燥行於天東有黑雲西生赤氣二直
　之候也
十六癸酉火運北正司天天面向南左東直
　右西直上正商陽明金司天天氣右遷自
　癸至酉右遷五位也酉爲兊其數七火不
　及從生其數二二七成九也至天時於天
　數後九刻至也至後五日金始治天始行
　天令也後十五日少徵來刑正商白氣在
　上燥行於天東生黑氣西舉赤雲二直之
　候也
十七乙亥金運北正司天天面向南左東直
　右西直上太角厥隂木司天天氣右遷自
　乙至亥右遷六位也亥爲乾其數六金不
　及從生其數四四六成十也至天時於天
　數後十刻至也至後六日木始治天始行
　天令後十七日少商來刑太角青氣在上
　風行於天東生赤氣西有黑埃此二直之
　候也
十八乙巳金運北正司天天面向南左東直
　右西直上正角厥隂木司天天氣右遷自
　乙至巳右遷十二位也巳爲巽其數四金
　不及從生其數四二四成八也至天時於
　天數後八刻至也至後十二日木始治天
　始行天令也後十七日少商來刑正角青
　氣在上風行於天東有赤暉西生黑氣二
　直之候也
十九丙子水運北正司天天面向南左東直
　右西直上正徵少隂君火司天天氣右遷
　自丙至子右遷六位也子爲坎其數一水
　太過從成其數六六一成七也至天時於
　天數前七刻至也至後六日火始治天始
　行天令也後六日太羽來刑正徵赤氣在
　天熱行於上東有黄暉西生青氣二直之
　候也
二十丙午水運北正司天天面向南左東直
　右西直上正徵少隂君火司天天氣右遷
　自丙至午右遷十二位也午爲離其數九
　水太過從成其數六六九成十五也至天
　時於天數前十五刻至也至後十二日火
　始治天始行天令也後六日太羽來刑正
　徵熱行於天赤氣在上東生黄氣西有黑
　雲二直之候也
二十一丁未木運北正司天天面向南左東
　直右西直上正宫太隂土司天天氣右遷
　丁本在未更不移位也未爲土其數五木
　不及從成其數三三五成八也至天時於
　天數後八刻至也當日土便治天始行天
　令也後一十六日少角來刑正宫黄氣在
　上濕行於天東西二直皆彰赤氣
二十二丁丑木運北正司天天面向南左東
　直右西直上正宫太隂土司天天氣右遷
　自丁至丑右遷七位也丑爲土其數五木
　不及從生其數三三五成八也至天時於
　天數後八刻至也至後七日土始治天始
　行天令後一十六日少角來刑正宫黄氣
　在上濕行於天東西二候俱爲赤氣
二十三戊寅火運北正司天天面向南左東
　直右西直上太徵少陽相火司天天氣右
　遷自戊至寅右遷四位也寅爲艮其數八
　火太過從成其數七七八成十五也至天
　時於天數前十五刻至也至後四日火始
　治天始行天令後七日正徵來同太徵赤
　氣在上熱行於天東生白氣西有黄雲二
　直之候也
二十四戊申火運北正司天天面向南左東
　直右西直上正徵少陽相火司天天氣右
　遷自戊至申右遷十位也申爲坤其數二
　火太過從成其數七二七成九也至天時
　於天數前九刻至也至後十日火始治天
　始行天令也赤氣在上熱行於天東生白
　氣西有黄雲此二直之候也
二十五庚戌金運北正司天天面向南左東
　直右西直上太羽太陽水司天天氣右遷
　自庚至戌右遷十一位也戌爲土其數五
　金太過從成其數九九五成十四也至天
　時於天數前十四刻至也至後十一日水
　始治天始行天令也後九日太商來和太
　羽黑氣在上寒行於天東起青霞西彰白
　氣二直之候也
二十六庚辰金運北正司天天面向南左東
　直右西直上正羽太陽水司天天氣右遷
　自庚至辰右遷五位也辰爲土其數五金
　太過從成其數九五九成十四也至天時
　於天數前十四刻至也至後五日水始治
　天始行天令也後九日太商來和正羽黑
　氣在天寒行於上東有青霞西生白氣二
　直之候也
二十七辛巳水運北正司天天面向南左東
　直右西直上正角厥隂木司天天氣右遷
　自辛至巳右遷六位也巳爲巽其數四水
　不及從生其數一四一成五至天時於天
　數後五刻至也至後六日木始治天始行
　天令也後十四日少羽來和正角青氣在
　上風行於天東生赤氣西有黑氣二直之
　候也
二十八辛亥水運北正司天天面向南左東
　直右西直上太角厥隂木司天天氣右遷
　自辛至亥右遷十二位也亥爲乾其數六
　水不及從生其數一一六成七也至天時
　於天數後七刻至也至後十二日木始治
　天始行天令後十四日少羽來和太角青
　氣在上風行於天東赤西黑二直之候也
二十九壬子木運北正司天天面向南左東
　直右西直上正徵少隂君火司天天氣右
　遷自壬至子右遷十二位也子爲坎其數
　一木太過從成其數八八一成九也至天
　時於天數前九刻至也至後十二日火始
　治天始行天令也後八日太角來和正徵
　赤氣在上熱行於天東有黄雲西生青氣
　二直之候也
三十壬午木運北正司天天面向南左東直
　右西直上太徵少隂君火司天天氣右遷
　自壬至午右遷六位也午爲離其數九木
　太過從成其數八八九成十七也至天時
　於天數前十七刻至也至後六日火始治
　天始行天令也後八日太角來和太徵赤
　氣在天熱行於天東有黄埃西生碧氣二
　直之候也
三十一癸未火運北正司天天面向南左東
　直右西直上正宫太隂土司天天氣右遷
　自癸至未右遷七位也未爲土其數五火
　不及從生其數二二五成七也至天時於
　天數後七刻至也至後七日土始治天始
　行天令也後十五日少徵來和正宫黄氣
　在上濕行於天東西見其赤氣此二直之
　候也
三十二癸丑火運北正司天天面向南左東
　直右西直上正宫太隂土司天天氣右遷
　癸本在丑更無遷動也丑爲土其數五火
　不及從生其數二二五成七也至天時於
　天數後七刻至也至後當日土便治天始
　行天令也後十五日少徵來和正宫也黄
　氣在上濕行於天東西赤氣左右二直之
　候也
三十三乙卯金運北正司天天面向南左東
　直右西直上正商陽明金司天天氣右遷
　自乙至卯右遷二位也卯爲震其數三金
　不及從生其數四四三成七也至天時於
　天數後七刻至也至後二日金始治天始
　行天令也後十七日少商來與正商同也
　白氣在上燥行於天東生黑氣西有紅霞
　二直之候也
三十四乙酉金運北正司天天面向南左東
　直右西直上太商陽明金司天天氣右遷
　自乙至酉右遷八位也酉爲兊其數七金
　不及從生其數四四七成十一也至天時
　於天數後十一刻至也至後八日金始治
　天始行天令也後十七日少商來同正商
　也白氣在上燥行於天東見黑氣西有紅
　霞三直之候也
三十五丙戌水運北正司天天面向南左東
　直右西直上太羽太陽水司天天氣右遷
　自丙至戌右遷八位也戌爲土其數五水
　太過從成其數六六五成十一也至天時
　於天數後十一刻至也至後八日水始治
　天始行天令也後六日正羽來和太羽也
　黑氣在上寒行於天東有青霞西生白氣
　此二直之候也
三十六丙辰水運北正司天天面向南左東
　直右西直上正羽太陽水司天天氣右遷
　自丙至辰右遷二位也辰爲土其數五水
　太過從成其數六五六成十一也至天時
　於天數後十一刻至也至後二日水始治
　天始行天令也後六日太羽來同正羽也
　黑氣在上寒行於天東有青霞西生白氣
　此二直之候也
三十七丁巳木運北正司天天面向南左東
　直右西直上正角厥隂木司天天氣右遷
　自丁至巳右遷三位也巳爲巽其數四木
　不及從生其數三四三成七也至天時於
　天數後七刻至也至後三日木始治天始
　行天令也後三日少角來同正角也青氣
　在上風行於天東有赤暉西生黑氣此二
　直之候也
三十八丁亥木運北正司天天面向南左東
　直右西直上正角厥隂木司天天氣右遷
　自丁至亥右遷九位也亥爲乾其數六木
　不及從生其數三三六成九也至天時於
　天數後九刻至也至後九日木始治天始
　行天令也後十六日少角來同正角青氣
　在上風行於天東生赤氣西有黑雲二直
　之候也
三十九戊子火運北正司天天面向南左東
　直右西直上正徵少隂君火司天天氣右
　遷自戊至子右遷六位也子爲坎其數一
　火太過從成其數七一七成八也至天時
　於天數前八刻至也至後六日火始治天
　始行天令也後七日太徵來同正徵赤氣
　在上熱行於天東有黄埃西生碧氣二直
　之候也
四十戊午火運北正司天天面向南左東直
　右西直太徵少隂君火司天天氣右遷自
　戊至午右遷十二位也午爲離其數九火
　太過從成其數七七九成十六也至天時
　於天數前十六刻至也至後十二日火始
　治天始行天令也後七日正徵來同太徵
　也赤氣在上熱行於天東有黄氣西有青
　霞二直之候也
四十一庚寅金運北正司天天面向南左東
　直右西直上太徵少陽相火司天天氣右
　遷自庚至寅右遷七位也寅爲艮其數八
　金太過從成其數九九八成十七也至天
　時於天數前十七刻至也至後七日火始
　治天始行天令也後九日太商來伏太徵
　赤氣在上熱行於天東生白埃西生黄氣
　此二直之候也
四十二庚申金運北正司天天面向南左東
　直右西直上正徵少陽相火司天天氣右
　遷庚本在申更無遷動也申爲坤其數二
　金太過從成其數九二九成十一也至天
　時於天數前十一刻至也至後當日火廼
　治天始行天令也後九日太商來伏正徵
　赤氣在上熱行於天東生白埃西生黄氣
　二直之候也
四十三辛卯水運北正司天天面向南左東
　直右西直上正商陽明金司天天氣右遷
　自辛至卯右遷八位也卯爲震其數三水
　不及從生其數一一三成四也至天時於
　天數後四刻至也至後八日金始治天始
　行天令也後十四日少羽來和正商也白
　氣在上燥行於天東有黑氣西見赤雲此
　二直之候也
四十四辛酉水運北正司天天面向南左東
　直右西直上太商陽明金司天天氣右遷
　自辛至酉右遷二位也酉爲兊其數七水
　不及從生其數一一七成八也至天時於
　天數後八刻至也至後二日金始治天始
　行天令也後十四日少羽來和太商白氣
　在上燥行於天東有黑氣西有赤雲此二
　直之候也
四十五壬辰木運北正司天天面向南左東
　直右西直上正羽太陽水司天天氣右遷
　自壬至辰右遷八位也辰爲土其數五木
　太過從成其數八八五成十三也至天時
　於天數前十三刻至也至後八日木始治
　天始行天令也後八日太角來和正羽黑
　氣在上寒行於天東有青氣西有白埃此
　二直之候也
四十六壬戌木運北正司天天面向南左東
　直右西直上太羽太陽水司天天氣右遷
　自壬至戌右遷二位也戌爲土其數五木
　太過從成其數八八五成十三也至天時
　於天數前十三刻至也至後二日水始治
　天始行天令也後八日太角來和太羽也
　黑氣在上寒行於天東生青氣西有白埃
　二直之候也
四十七癸巳火運北正司天天面向南左東
　直右西直上正角厥隂木司天天氣右遷
　自癸至巳右遷九位也巳爲巽其數四火
　不及從生其數二二四成六也至天時於
　天數後六刻至也至後九日木始治天始
　行天令也後十五日少徵來和正角也青
　氣在上風行於天東有赤氣西有昏埃二
　直之候也
四十八癸亥火運北正司天天面向南左東
　直右西直上太角厥隂木司天天氣右遷
　自癸至亥右遷三位也亥爲乾其數六火
　不及從生其數二二六共成八也至天時
　於天數後八刻至也至後三日木始治天
　始行天令也後十五日少徵來和太角也
　青氣在上風行於天東有赤氣西有黑埃
　此二直之候也


素問六氣玄珠宻語卷之八
素問六氣玄珠宻語卷之九基七
　　　　啓玄子述
　　　司天配輪紀篇
運勝司天六法
一丙子少隂君火司天熱行於上中見水運
　太過黑氣衝天上勝天火不行炎令
二丙午少隂君火司天熱行於上中見水運
　太過黑氣衝天上勝天火不行炎化
三丙寅少陽相火司天熱行於上中見水運
　太過黑氣衝天上勝天火暑熱炎令皆失
　其化
四丙申少陽相火司天熱行於上也中見水
　運太過黑氣衝天上勝天火不行炎化
五甲戌太陽水司天寒行於上也中見士運
　太過黄埃四起上剋天水寒乃化濕
六甲辰太陽水司天寒行於上也中見土運
　太過黄埃四起上剋天水寒乃不化反生
　濕令
六運承司天六法
一乙亥厥隂木司天風行於上也中見金運
　白氣承之金運刑木風化失令言運承者
　爲運不及即不如太過也即承之减其半
　令也
二乙巳厥隂木司天風行於上也中見金運
　白氣承之風化失令也
三癸酉陽明金司天燥行於上也中見火運
　赤氣承之燥令减半也
四癸卯陽明金司天燥行於上也中見火運
　承之赤氣上行燥失其令
五丁未太隂土司天濕行於上也中見木運
　青氣承之濕令還風
六丁丑太隂土司天濕行於上也中見木運
　青氣承之濕令間風
直符司天十二法夫直者是與天同也符者
合也是干合司天之名也
一丙午少隂君火司天其丙者南方火干也
　干與天同遠視太虚遥遥赤氣上接天涯
　别無間令與天同德也
二丙子少隂君火司天丙爲南方火干也干
　與天同遥昇赤氣遠接天涯
三乙亥厥隂木司天乙爲東方木位木干與
　天水合德蒼氣如烟遥依林木
四乙巳厥隂木司天乙爲東方木干與天合
　德上與天同間氣還小
五己未太隂土司天己爲中央土干上與天
　同黄起於維天氣得之小佐也
六己丑太隂土司天己爲中央土干與天合
　德小佐於天
七辛酉陽明金司天辛爲西方金干與天合
　德小佐於間行小令也
八辛卯陽明金司天辛爲西方金干與天合
　德與金同佐
九壬戌太陽水司天壬爲北方水干與天合
　德上同天化小佐於天
十壬辰太陽水司天壬爲北方水干與天合
　德上與天同小佐天令
十一丙寅少陽相火司天丙爲南方火干與
　天同小佐天令
十二丙申少陽相火司天丙爲南方火干與
　天合德小佐於天
運合司天十二法
一丁亥厥隂木司天中見木運與天合德青
　氣上同風化同令天運相佐氣化令同上
　中相得
二丁巳厥隂木司天中見木運與天合德青
　氣上同風化同令天運相佐氣化令實上
　中無剋
三戊子少隂君火司天中見火運與天合德
　赤氣上同熱化同令天運相佐化令乃實
四戊午少隂君火司天中見火運與天合德
　赤氣上同熱化同令天運相佐令化同一
五乙酉陽明金司天中見金運與天合德白
　氣上同燥行同一
六乙卯陽明金司天中見金運與天合德白
　氣上同燥化令合
七己未太隂土司天中見土運與天合德黄
　氣上同濕化共令
八己丑太隂土司天中見土運與天合德黄
　氣上同與天同令雨濕令化同一
九丙戌太陽水司天中見水運與天合德黑
　氣上同寒化共令
十丙辰太陽水司天中見水運與天合德黑
　氣上同寒化共令
十一戊寅少陽相火司天中見火運與天合
　德赤氣奉上熱化運同也
十二戊申少陽相火司天中見火運與天合
　德赤氣上同熱化共令也
臨下司天十二法
一己亥厥隂木司天中見土運木在上下臨
　土運乃虧運衰天勝青氣下臨風化勝雨
二己巳厥隂木司天中見土運木在上下臨
　土運天剋之木氣下臨青氣刑黄風化勝
　雨
三庚子少隂君火司天中見金運火在上下
　臨金運乃衰赤氣之下金氣不榮熱勝燥
　令
四庚午少隂君火司天中見金運火在上下
　臨金氣伏天赤氣下勝金乃不勝熱化燥
　衰
五辛未太隂土司天中見水運土在上下臨
　水運寒化失令黄氣勝寒
六辛丑太隂土司天中見水運土在上下臨
　水運水氣失令黄氣之下黑氣全收
七庚申少陽相火司天中見金運火在上下
　臨燥金失令赤氣之下白埃不彰
八庚寅少陽相火司天中見金運火在上下
　臨燥氣肅殺不施炎炎赤氣金令乃虧
九丁酉陽明金司天中見木運金在上下臨
　風化燥生白氣木令還衰
十丁卯陽明金司天中見木運金在上下臨
　風化金令燥行白氣之下木令乃虧
十一戊戌太陽水司天中見火運水在上下
　臨火運炎令不時黑氣之下火化無施
十二戊辰太陽水司天水行於上下臨火運
　熱化失時寒化在天暑令全虧
順化司天十二法
一癸亥上厥隂木司天中見火運即木生於
　火父臨子位故順也木氣之下火運奉天
二癸巳上厥隂木司天中見火運即木生於
　火父臨子位故順也木氣之下火運奉天
三甲子上少隂君火司天中見土運即火生
　土父臨子位順也火氣之下土運奉天
四甲午上少隂君火司天中見土運即火生
　土父臨子位順也火運之下土運奉天
五乙丑上太隂土司天中見金運即土生金
　也父臨子位順也土氣之下金運奉天
六乙未上太隂土司天中見金運即土生金
　也父臨子位順也土氣之下金運奉天
七甲寅上少陽相火司天中見十運即火生
　土父臨子位順也火氣之下土運奉天
八甲申上少陽相火司天中見土運即火生
　土父臨子位順也即火氣之下土運奉天
九辛酉上陽明金司大中見水運即金生水
　父臨子位順也即金氣之下水運奉天
十辛卯上陽明金司天中見水運即金生水
　父臨子位順也即金氣之下水運奉天
十一壬戌上太陽水司天中見木運即水生
　木也父臨子位順也即水氣之下木運奉
　天
十二壬辰上太陽水司天中見木運即水生
　木父臨子位順也即水氣之下木運奉天
　右十二順化司天皆主吉也不奉天反凶
逆化司天十二法
一辛亥上厥隂木司天中見水運即子木居
　上父水在下子臨父位逆木氣之下水不
　奉天即不順故爲凶年
二辛巳上厥隂木司天中見水運即子木居
　上父水在下子臨父位逆木氣之下水不
　奉天即不順故爲凶年
三壬子上少隂君火司天中見木運子火居
　上父木在下子臨父位逆火氣之下木不
　奉天皆逆主凶也
四壬午上少隂君火司天中見木運子火居
　上父木在下子臨父位逆火氣之下木不
　奉天
五癸丑上太隂土司天中見火運子土居上
　父火在下子臨父位逆土氣之下火不奉
　天
六癸未上太隂土司天中見火運子土居上
　父火在下子臨父位逆土氣之下火不奉
　天
七壬寅上少陽相火司天中見木運子火居
　上父木在下子臨父位逆火氣之下木不
　奉天
八壬申上少陽相火司天中見木運子火居
　上父木在下子臨父位逆火氣之下木不
　奉天
九己酉上陽明金司天中見土運子金居上
　父土在下子臨父位逆金氣之下土不奉
　天
十己卯上陽明金司天中見士運子金居上
　父土在下子臨父位逆金氣之下土不奉
　天
十一庚戌上太陽水司天中見金運子水居
　上父金在下子臨父位逆水氣之下金不
　奉天
十二庚辰上太陽水司天中見金運子水居
　上父金在下子臨父位逆水氣之下金不
　奉天
天運不濟十二法凡天運不濟者是天虚間
至運虚勝至故天運有不相會合更各受其
勝是致不濟也各勝必各自得正令時却得
相濟也於卯巳丑此三位隂年對化中取十
二年也三位各五年取三年天運合德於十
五年中取出三年只得十二年也取出丁巳
運與天同木也取出己丑運與天同土也取
出乙卯運與天同金也
一乙巳天對化行天間左右二間各至運金
　不及火來行勝運被火勝天被間氣來侵
　故天運不相救濟也
二己巳天對化天間至運土不及木來行勝
　運被木刑天有間侵故不相濟也
三癸巳天對化天間至運火不及水來行勝
　運被水刑天有間侵故不相濟也
四辛巳天對化天間氣至運水不及土來行
　勝運被土刑天有間侵故天不相合也
五丁卯天對化天間至運木不及金來行勝
　運勝雖小天有間侵也
六己卯天對化天間至運土不及木來行勝
　運被木勝天有間侵也
七辛卯天對化天間至運水不及士來行勝
　運被士刑天有間侵也
八癸卯天對化天間至運火不及水來行勝
　運被水刑天有間侵也
九丁丑天對化天間至運木不及金來行勝
　運被金刑天有間侵也
十乙丑天對化天間氣至運金不及火來行
　勝運被火刑天有間侵也
十一辛丑天對化天間至運水不及土來行
　勝運被土刑天有間侵也
十二癸丑天對化天間至運火不及水來行
　勝運被水刑天有間侵間退復來却得相
　濟也

素問六氣玄殊宻語卷之九
素問六氣玄珠宻語卷之十基八
　　　　啓玄子述
　　　正化令專紀篇
正化司天三十法(正化者即天令正化其令/正無邪化天氣實故也)
一乙亥厥隂正化司天木本王卯卯被陽明
　金衝位對化也木生於亥故正化正化歸
　本從生其數三也治天後十七日運衝於
　上次三日下臨土伏倮蟲夭脾藏乃病後
　五日黄氣奉上上氣微虚運力承之風化
　之令徵勝雖正化金運小勝之故天令風
　小勝之耳
二丁亥厥隂正化司天木歸本從生其數三
　治天後十六日運來同上次三日下臨土
　伏倮蟲不育病本於脾後五日黄氣奉上
　少宫伏太角青氣來和正化令實勝而不
　衰
三己亥厥隂正化司天木歸本從生其數三
　通運同其數八至天後八日下臨士伏倮
　蟲乃殃病本於脾風乃化後十八日黄氣
　奉上少宫來伏正化令實不衰
四辛亥厥隂正化司天木歸本從生其數三
　　通運其數四至天後四日下臨土伏倮蟲
　　不榮脾藏受病後十七日黄氣奉上少宫
　　來聲於角正化令實風勝不衰
五癸亥厥隂正化司天木歸本從生其數三
　　通運其數五至天後五日下臨土伏倮蟲
　　不舒病本於脾後十五日黄氣奉上少宫
　　歸聲於角正化令實勝而不衰
六甲午少隂正化司天火歸本從生其數二
　　通運其數七至天後七日下臨金伏甲蟲
　　不育肺藏受病後五日白氣奉正少商音
　　同正徵正化令實不衰
七丙午少隂正化司天火歸本從生其數二
　　通運其數八至天後八日下臨金伏甲蟲
　　乃困病本於肺後六日白氣奉上少商音
　　歸太徵正化令實不衰
八戊午少隂正化司天火歸本從生其數二
　　通運其數九至天後九日下臨金伏甲蟲
　　乃瘁肺病乃亡後七日白氣奉上商聲歸
　　徵正化令實不衰
九庚午少隂正化司天火歸本從生其數二
　通運其數十一至天後十一日下臨金金
　不伏少衰爾何故也金太過天勝得半故
　不伏也甲蟲小困肺病微虧後九日白氣
　奉上商不歸徵正化令實勝而不衰
十壬午少隂正化司天火歸本從生其數二
　通運其數十至天後十日下臨金伏甲蟲
　不育肺病還困後八日白氣奉上少商之
　音半同太徵正化令實不衰
十一乙未太隂正化司天土歸本其數五通
　運其數九至天後九日下臨水伏鱗蟲乃
　災腎藏受病後十七日黑氣奉上少羽之
　音半藏正宫之内正化令雨施無間
十二丁未太隂正化司天土歸本其數五通
　運其數八至天後八日下臨水伏鱗蟲不
　化腎乆病痿後十六日黑氣奉上少羽之
　音半歸太宫正化令實埃濕還甚
十三己未太隂正化司天土歸本其數五通
　運其數十至天後十日下臨水伏鱗蟲不
　孳腎藏乃衰後十七日黑氣奉上少羽音
　虧上歸正宫正化令實雨濕數至
十四辛未太隂正化司天土歸本其數五通
　運其數六至天後六日下臨水小困何故
　也辛水運受勝日水始伏鱗蟲衰腎藏困
　後十四日黑氣奉上少羽之聲半同正宫
　正化令實勝而不衰
十五癸未太隂正化司天土歸本其數五通
　運其數七至天後七日下臨水伏鱗蟲殃
　腎病死後十五日黑氣奉上少羽移音歸
　於正宫正化令實雲雨數至
十六甲寅少陽相火正化司天火歸本從生
　其數二通運其數七至天後七日下臨金
　伏甲蟲乃瘁肺病還衰後五日白氣奉上
　少商之音移同正徵正化令實炎暑時令
十七丙寅少陽相火正化司天火歸本從生
　其數二通運其數八至天後八日下臨金
　伏甲蟲乃危肺病還困後六日白氣奉上
　少商之音移歸正徵正化令實大暑無間
十八戊寅少陽相火正化司天火歸本從生
　其數二通運其數九至天後九日下臨金
　伏甲蟲乃危後七日白氣奉上少商之音
　半同太徵正化令實炎燔每至
十九庚寅少陽相火正化司天火歸本從生
　其數二通運其數十一至天後十一日下
　臨金伏運符伏之少半甲蟲少困肺病不
　困後九日白氣奉上少商不歸徵正化令
　實暑熱之令盛而不衰
二十壬寅少陽相火正化司天火歸本從生
　其數二通運其數十至天後十日下臨金
　伏甲蟲不化肺病還深後八日白氣奉上
　少商之音半歸正徵正化令實
二十一乙酉陽明正化司天金歸本從生其
　數四通運其數八至天後八日下臨木伏
　毛蟲乃夭肝病者危後十七日青氣奉上
　少角移音半同正商正令化實燥行清化
二十二丁酉陽明正化司天金歸本從生其
　數四通運其數七至天後七日下臨木伏
　毛蟲乃困肝藏受邪後十六日青氣奉上
　正令化實燥施風少
二十三己酉陽明正化司天金歸本從生其
　數四通運其數九至天後九日下臨木伏
　毛蟲病肝氣衰後十八日青氣奉上少角
　之音還同正商正化令實燥清每作
二十四辛酉陽明正化司天金歸本從生其
　數四通運其數五至天後五日下臨木伏
　毛蟲乃殃肝氣不榮後十四日青氣奉上
　少角之音半同正商正化令實
二十五癸酉陽明正化司天金歸本從生其
　數四通運其數六至天後六日下臨木伏
　毛蟲困民病肝藏後十四日青氣奉上少
　
　角與正商同音正化令實
二十六甲戌太陽正化司天水歸本從生其
　數一通運其數六至天後六日下臨火伏
　羽蟲災心藏病後五日赤氣奉上少徵之
　音半從正羽正化令實寒令更作
二十七丙戌太陽正化司天水歸本從生其
　數一通運其數七至天後七日下臨火伏
　羽蟲災心藏病後六日赤氣奉上少徵半
　歸正羽正化寒令
二十八戊戌太陽正化司天水歸本從生其
　數一通運其數八至天後八日下臨火伏
　羽蟲病心藏衰後七日赤氣奉上少徵之
　音半歸正羽正化令實寒雰時令
二十九庚戌太陽正化司天水歸本從生其
　數一通運其數十至天後十日下臨火伏
　羽蟲殃心藏病後九日赤氣奉上少徵半
　同正羽正化令實寒化時令
三十壬戌太陽正化司天水歸本從生其數
　一通運其數九至天後九日下臨火伏羽
　蟲災心藏病後八日赤氣奉上少徵半歸
　正羽正化令實不衰
　　　對司易正紀篇
對化司天三十法(對化者即對位衝化也對/化即天虚令易其正數廼)
從成也
一乙巳厥隂對化司天木衝對位化標從成
　其數八下見金運不通運數至天後八日
　下臨土伏倮蟲災脾藏病後二十一日黄
　氣奉上少宫不歸正角盛而還衰勝而不
　實風中有燥即風化中燥間之
二丁巳厥隂對化司天木衝對位化標從成
　其數八通運其數十一至天後十一日下
　臨土伏倮蟲夭脾病死後十六日黄氣奉
　上少宫不歸正角盛而還衰勝而不實天
　令盛復有衰而令失正也
三己巳厥隂對化司天木衝對位化標從成
　其數八通運其數十三至天後十三日下
　臨土伏倮蟲病脾藏衰後十八日黄氣奉
　上少宫不歸正角盛而還衰勝而不實
四辛巳厥隂對化司天木衝對位化標從成
　其數八通運其數九至天後九日下臨士
　伏倮蟲不育脾藏病後十四日黄氣奉上
　少宫不歸正角盛而還衰勝而不實
五癸巳厥隂對化司天木衝對位化標從成
　其數八通運其數十至天後十日下臨土
　伏倮蟲不榮脾乃病後十五日黄氣奉上
　少宫不歸正角盛而還衰勝而不實
六甲子少隂君火對化司天火衝對位化標
　從成其數七通運其數十二至天後十二
　日下臨金伏甲蟲病肺藏受刑後九日白
　氣奉上太商不歸正徵盛而還衰勝而不
　實
七丙子少隂君火對化司天火衝對位化標
　從成其數七通運其數十三至天後十三
　日白氣奉上太商不歸正徵盛而還衰勝
　而不實
八戊子少隂君火對化司天火衝對位化標
　從成其數七通運其數十四至天後十四
　日下臨金伏甲蟲困藏本肺衰者死後七
　日白氣奉上太商不歸正徵盛而還衰勝
　而不實
九庚子少隂君火對化司天火衝對位化標
　從成其數七通運其數十六至天後十六
　日下臨金少伏運太過何故也甲蟲微病
　肺病少後九日白氣奉上太商不歸正徵
　盛而還衰勝而不實
十壬子少隂君火對化司天火衝對位化標
　從成其數七通運其數十五至天後十五
　日下臨金伏甲蟲病肺病衰後六日白氣
　奉上太商不司正徵盛而不實勝還衰也
十一乙丑太隂對化司天土衝對位化標從
　成其數五通運其數九至天後九日下臨
　水伏鱗蟲不孳腎藏病後十七日黑氣奉
　上少羽不歸正宫盛而不實勝而還衰
十二丁丑太隂對化司天土衝對位化標從
　成其數五通運其數八至天後八日下臨
　水伏鱗蟲病後十六日黑氣奉上少羽不
　歸正宫盛而還衰勝而不實
十三己丑太隂對化司天土衝對位化標從
　成其數五通運其數十至天後十日下臨
　水伏鱗蟲病腎病死後十八日黑氣奉上
　少羽不歸正宫盛而還衰勝而不實
十四辛丑太隂對化司天土衝對位化標從
　成其數五通運其數六至天後六日下臨
　水伏鱗蟲乃殃腎受病後十四日黑氣奉
　上少羽不歸正宫盛而還衰勝而不實
十五癸丑太隂對化司天土衝對位化標從
　成其數五通運其數七至天後七日下臨
　水伏鱗蟲不育腎病衰後十五日黑氣奉
　上少羽不歸正宫盛而不實勝而還衰
十六甲申少陽相火對化司天火衝對位化
　標從成其數七通運其數十二至天後十
　二日下臨金伏甲蟲病肺病衰後五日白
　氣奉上少商不歸太徵盛而還衰勝而不
　實
十七丙申少陽相火對化司天火衝對位化
　標從成其數七通運其數十三至天後十
　三日下臨金伏甲蟲困肺藏病後六日白
　氣奉上少商不歸太徵盛而不實勝而還
　衰
十八戊申少陽相火司天火衝對位化標從
　成其數七通運其數十四至天後十四日
　下臨金伏甲蟲困肺病衰後五日白氣奉
　上少商不歸太徵盛而還衰勝而不實
十九庚申少陽相火對化司天火衝對位化
　標從成其數七通運其數十六至天後十
　六日下臨金伏甲蟲災肺病甚後九日白
　氣奉上少商不歸太徵盛而還衰勝而不
　實
二十壬申少陽相火對化司天火衝對位化
　標從成其數七通運其數十五至天後十
　五日下臨金伏甲蟲病肺藏衰後八日白
　氣奉上少商不歸太徵盛而還衰勝而不
　實
二十一乙卯陽明對化司天金衝對位化標
　從成其數九通運其數十三至天後十三
　日下臨木伏毛蟲困肝病死後十七日青
　氣奉上少角不歸正商盛而還衰勝而不
　實
二十二丁卯陽明對化司天金衝對位化標
　從成其數九通運其數十二至天後十二
　日下臨木伏毛蟲病肝藏衰後十六日青
　氣奉上少角不歸正商盛而不實勝而還
　衰
二十三己卯陽明對化司天金衝對位化標
　從成其數九通運其數十四至天後十四
　日下臨木伏毛蟲病肝氣衰後十八日青
　氣奉上少角不歸正商盛而還衰勝而不
　實
二十四辛卯陽明對化司天金衝對位化標
　從成其數九通運其數十至天後十日下
　臨木伏毛蟲病肝氣衰後十四日青氣奉
　上少角不歸正商盛而還衰勝而不實
二十五癸卯陽明對化司天金衝對位化標
　從成其數九通運其數十一至天後十一
　日下臨木伏毛蟲困肝藏病後三日白氣
　奉上少角不歸正商盛而還衰勝而不實
二十六甲辰太陽對化司天水衝對位化標
　從成其數六通運其數十一至天後十一
　日下臨火伏羽蟲不育心藏病後六日赤
　氣奉上少徵不歸太羽盛而還衰勝而不
　實
二十七丙辰太陽對化司天水衝對位化標
　從成其數六通運其數十二至天後十二
　日下臨火伏羽蟲災心藏病後六日赤氣
　奉上太徵不歸太羽盛而還衰勝而不實
二十八戊辰太陽對化司天水衝對位化標
　從成其數六通運其數十三至天後十三
　日下臨火伏羽蟲殃心病甚後七日赤氣
　奉上少徵不歸太羽盛而不實勝而還衰
二十九庚辰太陽對化司天水衝對位化標
　從成其數六通運其數十五至天後十五
　日下臨火伏羽蟲病心藏病後九日赤氣
　奉上少徵不歸太羽盛而還衰勝而不實
三十壬辰太陽對化司天水衝對位化標從
　成其數六通運其數十四至天後十四日
　下臨火伏羽蟲災心氣病後八日赤氣奉
　上少徵不歸太羽盛而還衰勝而不實


素問六氣玄珠宻語卷之十
素問六氣玄珠宻語卷之十一(十二/同卷)基九
　　　　啓玄子述
　　　司天間化紀篇
大小間化司天三十六法
一甲子對化天虚運不佐天即大間也即左
　右俱間也至天時從奇數即先從左間次
　行右間從偶數即先右間也間者即左右
　從司之令也間於天令也即天令不自正
　化也
二丙子對化天虚運不佐天即大間大間即
　左右俱間天數從奇數即先左間次右間
　從偶數即先右間次左間也
三戊子對化天虚運佐天其令同火也即小
　間小間即一間也子從奇即左間不右間
　從偶數即右間不左間也
四庚子對化天虚運不佐天即大間大間即
　二直俱間也天數奇即先左間次右間其
　數偶即先右間次左間也
五壬子對化天虚木運佐天即木生火也故
　小間小間即一間也天數奇即先左間不
　右間從偶數即先右間不左間也
六乙丑對化天虚運不佐天即大間大間即
　左右俱間也天數奇即先左間次右間其
　數偶即先右間次左間也
七丁丑對化天虚運剋天即大間大間即左
　右二間也天數從奇即先左間次右間從
　偶即先右間次左間也
八己丑對化天虚運佐天土運上同天即小
　間小間即一間也天數奇即先左間不右
　間從偶即先右間不左間也
九辛丑對化天虚運不佐天即大間大間即
　左右俱間也天數奇即先左間次右間從
　偶即先右間次左間也
十癸丑對化天虚運佐天即火生土也即小
　間小間即一間也天數奇即先左間不右
　間其數偶即先右間不左間也
十一乙卯對化天虚運佐天金運上同天令
　也即小間小間即一間也天從奇即先左
　間不右間從偶即先右間不左間也
十二丁卯對化天虚運不佐天即大間大間
　即左右俱間也天從奇即先左間次右間
　從偶即先右間次左間也
十三己卯對化天虚運佐天即土生金也即
　小間小間即一間也天從奇即先左間不
　右間從偶即先右間不左間也
十四辛卯對化天虚運不佐天即大間大間
　即左右俱間也天從奇即先左間次右間
　從偶即先右間次左間也
十五癸卯對化天虚運不佐天即大間大間
　即左右俱間也天從奇即先左間次右間
　從偶即先右間次左間也
十六甲辰對化天虚運不佐天即大間大間
　即左右俱間也天從奇即先左間次右間
　從偶即先右間次左間也
十七丙辰對化天虚運佐天水同天令也即
　小間小間即一間也天從奇即先左間不
　右間從偶即先右間不左間也
十八戊辰對化天虚運不佐天即大間大間
　即左右俱間也天從奇即先左間次右間
　從偶即先右間次左間也
十九庚辰對化天虚運佐天金生水故也即
　小間小間即一間也天從奇即先左間不
　右間從偶即先右間不左間也
二十壬辰對化天虚運不佐天即大間大間
　即左右俱間也天從奇即先左間次右間
　從偶即先右間次左間也
二十一乙巳對化天虚運不佐天即大間大
　間即左右俱間也天從奇即先左間次右
　間從偶即先右間次左間也
二十二丁巳對化天虚運佐天木同天令即
　小間小間即一間也天從奇即先左間不
　右間從偶即先右間不左間也
二十三己巳對化天虚運不佐天即大間大
　間即左右俱間也天從奇即先左間次右
　間從偶即先右間次左間也
二十四辛巳對化天虚運佐水生木也即小
　間小間即一間也天從奇即先左間不右
　間從偶先右間不左間也
二十五癸巳對化天虚運不佐天即大間大
　間即左右俱間也天從奇即先左間次右
　間從偶即先右間次左間也
二十六甲申對化天虚運不佐天即大間大
　間即左右俱間也天從奇即先左間次右
　間從偶即先右間次左間也
二十七丙申對化天虚運不佐天即大間大
　間即左右俱間也天從奇即先左間次右
　間從偶即先右間次左間也
二十八戊申對化天虚運佐天火運同天令
　即小間小間即一間也天從奇即先左間
　不右間從偶即先右間不左間也
二十九庚申對化天虚運不佐天即大間大
　間即左右俱間也天從奇即先左間次右
　間從偶即先右間次左間也
三十壬申對化天虚運不佐天即大間大間
　即左右俱間也天從奇即先左間次右間
　從偶即先右間次左間也
對化凡三十即有大小間也今言三十六者
法何也即於正化中取出六年三運勝三運
承共六年也即小間又微也
三十一丙午雖正化中見水運上勝天天令
　不正故小虚亦小間小間即一間也天從
　奇即先左間不右間從偶即先右間不左
　間也
三十二丙寅雖正化中見水運上勝於天天
　令不正故小虚爾亦小間小間即一間也
　天從奇即先左間不右間從偶即先右間
　不左間也
三十三甲戌雖正化中見土運上勝於天天
　令不正故小虚爾亦小間小間即一間也

　天從奇即先左間不右間從偶即先右間
　不左間也
三十四乙亥雖正化中見金運上承於天天
　令不正故小虚爾亦小間小間即一間也
　天從奇即先左間不右間從偶即先右間
　不左間也
三十五癸酉雖正化中見火運上承於天天
　令不正故小虚爾亦小間小間即一間也
　天從奇即先左間不右間從偶即先右間
　不左間也
三十六丁未雖正化中見木運上承於天天
　令不正故小虚爾亦小間小間即一間也
　天從奇即先左間不右間從偶即先右間
　不左間也




素問六氣玄珠宻語卷之十一


素問六氣玄珠宻語卷之十二
　　　　啓玄子述
　　　三元配輪紀篇
正化在泉三十法
一甲午對取地下甲子當見己酉也即天甲
　子爲甲地甲子爲己甲與己合是天地配
　偶也故甲在天即己在地也故甲己之間
　中生土運也故天甲子是甲午也地甲子
　是己酉也故地甲子去天甲子即一十五
　日也下見陽明金正化在泉也於司天後
　十五日即地交也是立春也亦從天數也
　即天交司後一千五百刻乃交地也故酉
　爲兊其數七己爲土其數五七五成十二
　也即地交後十二刻金入地也自己至酉
　順行三位也至地後三日金始治地也辛
　物乃生地氣乃燥後七日白氣下生地氣
　奉運
二丙午天甲子也下見辛酉地甲子也即前
　去十五位也丙在天辛在地丙辛之間中
　生水運即地見辛酉陽明正化在泉也即
　酉爲兊其數七辛爲水運其數一一七成
　八也即交地後八刻金入地也自辛至酉
　順行十二位也至地後十二日金始治地
　辛物乃生地氣乃燥後七日白氣下生地
　氣奉運
三戊午天甲子也下見癸酉地甲子也即天
　戊地癸戊癸之間中生火運即地見癸酉
　陽明正化在泉也即酉爲兊其數七癸火
　運其數二二七成九也即於交地後九刻
　至也自癸至酉順行九位也至地後九日
　金始治地辛物乃生燥行於地後七日
　白氣下生金氣奉運
四庚午天甲子也下見乙酉地甲子也即天
　庚地乙也於乙庚之間中生金運也即地
　見乙酉陽明正化在泉也即酉爲兊其數
　七乙金運其數四四七成十一也於地交
　後十一刻金入地也自乙至酉順行六位
　也即至地後六日金始治地辛物乃生燥
　行於地後七日白氣下生地氣奉運
五壬午天甲子也下見丁酉地甲子也即天
　壬地丁也於丁壬之間中生木運也即地
　見丁酉陽明正化在泉也即酉爲兊其數
　七丁木運其數三三七成十也地交後十
　刻金入地也自丁至酉順行三位也至地
　後三日金始治地辛物乃生燥行於地後
　七日白氣下生金氣奉運
六乙未天甲子也下見庚戌地甲子也故天
　乙地庚也乙庚之間中生金運也即地見
　庚戌太陽在泉也故戌爲土其數五庚金
　運其數九五九成十四也於地交前十四
　刻至也自庚至戌順行三位也至地後三
　日水始治地鹹物乃生寒行於地後五日
　黑氣下生地氣奉運
七丁未天甲子也下見壬戌地甲子也故天
　丁地壬也於丁壬之間中生木運也即地
　見壬戌太陽正化在泉也故戌爲土其數
　五壬爲木其數八八五成十三也於地交
　時前十三刻水入地也自壬至戌順行十
　二位也至地後十二日水始治地鹹物廼
　生寒行於地後五日黑氣下生地氣奉運
八己未天甲子也下見甲戌地甲子也故天
　己地甲於甲己之間中生土運也即地見
　甲戌太陽正化在泉也故戌爲土其數五
　甲土運其數五二五成十也於交地前十
　刻水始入地也自甲至戌順行九位也至
　地後九日水始治地鹹物乃生後五日黑
　氣下生地氣奉運
九辛未天甲子也下見丙戌地甲子也故天
　辛地丙也於丙辛之間中生水運也即地
　見丙戌太陽正化在泉也故戌爲土其數
　五丙水運其數六五六成十一也於地交
　時前十一刻水入地也自丙至戌順行六
　位也至地後六日水始治地鹹物乃生寒
　行於地後五日黑氣下生地氣奉運
十癸未天甲子也下見戊戌地甲子也故天
　癸地戊於戊癸之間中生火運也即地見
　戊戌太陽正化在泉也故戌爲土其數五
　戊火運其數七七五成十二也於地交前
　十二刻水入地也自戊至戌順行六位也
　至地後六日水始治地也寒行於地鹹物
　廼生後五日黑氣下生地氣奉運
十一甲申天甲子也下見己亥地甲子也故
　天甲地己也於甲己之間中生土運也即
　地見己亥厥隂正化在泉也故亥爲乾其
　數六己爲土其數五五六成十一也交地
　時後十一刻水入地也自己至亥順行五
　位是也至地後五日木始治地也風行於
　地酸物乃生後六日青埃下生地氣奉運
十二丙申天甲子也下見辛亥地甲子也故
　天丙地辛也於丙辛之間中生水運也即
　地見辛亥厥隂正化在泉也故亥爲乾其
　數六辛水運其數一一六成七也於交地
　時後七刻木入地自辛至亥順行二位也
　至地後二日木始治地風行於地酸物廼
　生後六日青氣下生地氣奉運
十三戊申天甲子也下見癸亥地甲子也即
　天戊地癸也於戊癸之間中生火運也地
　見癸亥厥隂正化在泉也故亥爲乾其數
　六癸火運其數二六二成八也交地時後
　八刻木入地也自癸至亥順行十一位也
　至地後十一日木始治地風行於地酸物
　乃生後六日青氣下生地氣奉運
十四庚申天甲子也下見乙亥地甲子也故
　天庚地乙也於乙庚之間中生金運也即
　地見乙亥厥隂正化在泉也故亥爲乾其
　數六乙金運其數四四六成十也於交地
　時後十刻木入地也自乙至亥順行八位
　也至地後八日木始治地也風行於地酸
　物乃生後六日青氣下生地氣奉運
十五壬申天甲子也下見丁亥是地甲子也

　故天壬地丁也於丁壬之間中生木運也
　即地見丁亥厥隂正化在泉也故亥爲乾
　其數六丁木運其數三三六成九也於地
　交時後六刻木入地也自丁至亥順行五
　位也至地後五日木始治地風行於地也
　酸物乃生後六日青氣下生地氣奉運
十六乙卯天甲子也下見庚午地甲子也故
　天乙地庚也於乙庚之間中生金運也即
　地見庚午少隂君火正化在泉也故午爲
　離其數九庚金運其數九二九成十八也
　於交地時前十八刻火入地也自庚至午
　順行十一位也至地後十一日火始治地
　熱行於地苦物乃生後九日赤氣下生地
　氣奉運
十七丁卯天甲子也下見壬午地甲子也故
　天丁地壬也於丁壬之間中生木運也即
　地見壬午少隂君火在泉也故午爲離其
　數九壬木運其數八八九成十七也於交
　地時前十七刻火入地也自壬至午順行
　八位也至地後八日火始治地也熱行於
　地苦物乃生後九日赤氣下生地氣奉運
十八己卯天甲子也下見甲午地甲子也故
　天己地甲也於甲己之間中生土運也即
　地見甲午少隂君火正化在泉也故午爲
　離其數九甲爲土運其數五九五成十四
　也於交地時前十四刻火入地也自甲至
　午順行五位也至地後五日火始治地熱
　行於地苦物乃生後九日赤氣下生地氣
　奉運
十九辛卯天甲子也下見丙午地甲子也故
　天辛地丙也於丙辛之間中生水運也地
　見丙午少隂君火正化在泉也故午爲離
　其數九丙水運其數六六九共成十五也
　於地交時前十五刻火入地也自丙至午
　順行二位也至地後二日火始治地也熱
　行於地苦物乃生後九日赤氣下生地氣
　奉運
二十癸卯天甲子也下見戊午地甲子也故
　天癸地戊也故於戊癸之間中生火運也
　即地見戊午少隂君火正化在泉也故午
　爲離其數九戊火運其數九二九成十八
　也於交地前十八刻火入地也自戊至午
　順行二位也至地後二日火始治地熱行
　於地苦物乃生後九日赤氣下生地氣奉
　運
二十一甲辰天甲子也下見己未地甲子也
　故天甲地己也於甲己之間中生土運也
　即地見己未太隂正化在泉也故未爲土
　其數五己爲土運其數五二五成十也於
　交地後十刻土入地己本在未更不遷動
　也至地日土便治地也濕行於地甘物乃
　生後五日黄氣下生地氣奉運
二十二丙辰天甲子也下見辛未地甲子也
　故天丙地辛也於丙辛之間中生水運也
　地見辛未太隂正化在泉也故未爲土其
　數五辛水運其數一一五成六也於交地
　時後六刻土入地也自辛未順行十位也
　至地後十日土始治地也濕行於地甘物
　乃生後五日黄氣下生地氣奉運
二十三戊辰天甲子也下見癸未地甲子也
　故天戊地癸也於戊癸之間中生火運也
　地見癸未太隂正化在泉也故未爲土其
　數五癸火運其數二二五成七也於交地
　時後七刻土入地也自癸至未順行七位
　也至地後七日土始治地濕行於地甘物
　乃生後五日黄氣下生地氣奉運
二十四庚辰天甲子也下見乙未地甲子也
　故天庚地乙也於乙庚之間中生金運也
　地見乙未太隂正化在泉也故未爲土其
　數五乙金運其數四四五成九也於交地
　時後九刻土入地也自乙至未順行四位
　也至地後四日土始治地濕行於地甘物
　乃生後五日黄氣下生地氣奉運
二十五壬辰天甲子也下見丁未地甲子也
　故天壬地丁也於丁壬之間中生木運也
　地見丁未太隂正化在泉也未爲土其數
　五丁木運其數三三五成八也於交地時
　後八刻土入地也丁本在未也至地後當
　日土始治地也濕行於地甘物乃生後五
　日黄氣下生地氣奉運
二十六乙亥天甲子也下見庚寅地甲子也
　故天乙地庚於乙庚之間中生金運也地
　見庚寅少陽相火正化在泉也故寅爲艮
　其數八庚金運其數九八九成十七也於
　交地時前十七刻火入地也自庚至寅順
　行七位也至地後七日火始治地也熱行
　於地苦物乃生後八日赤氣下生地氣奉
　運
二十七丁亥天甲子也下見壬寅地甲子也
　故天丁地壬也於丁壬之間中生木運也
　即地見壬寅少陽相火正化在泉也故寅
　爲艮其數八壬木運其數八二八成十六
　也於交地時前十六刻火入地也自壬至
　寅順行四位也至地後四日火始治地也
　熱行於地苦物乃生後八日赤氣下生地
　氣奉運
二十八己亥天甲子也下見甲寅地甲子也
　故天己地甲也於甲己之間中生土運也
　即地見甲寅少陽相火正化在泉也即寅
　爲艮其數八甲土運其數五五八成十三
　也於交地時前十三刻火入地也自甲本
　寄寅也至地日當日便火始治地也熱行
　於地苦物乃生後八日赤氣下生地氣奉
　運
二十九辛亥天甲子也下見丙寅地甲子也
　故天辛地丙也於丙辛之間中生水運也
　即地見丙寅少陽相火正化在泉也故寅
　爲艮其數八丙水運其數六六八成十四
　也於地交時前十四刻火入地也自丙至
　寅順行十位也至地後十日火始治地熱
　行於地苦物乃生後八日赤氣下生地氣
　奉運
三十癸亥天甲子也下見戊寅地甲子也故
　天癸地戊也於戊癸之間中見火運也地
　見戊寅少陽相火正化在泉也故寅爲艮
　其數八戊火運其數七七八成十五也於
　交地時前十五刻火入地也自戊至寅順
　行十位也至地後十日火始治地也熱行
　於地苦物乃生後八日赤氣下生地氣奉
　運

素問六氣玄珠宻語卷之十二
素問六氣玄珠宻語卷之十三基十
　　　　啓玄子述
　　　地應三元紀篇
對化在泉三十法
一甲子天甲子也下見己卯地甲子也故天
　甲地己也於甲己之間中生土運也即地
　見己卯陽明對化在泉即金衝對位也故
　卯爲震其數三己爲土其數五三五成八
　也於交地時前八刻金入地也自己至卯
　左遷五位也至地後五日金始治地也燥
　行於地辛物乃生後三日運氣同下間物
　同生也
二丙子天甲子也下見辛卯地甲子也故天
　丙地辛也於丙辛之間中生水運也即地
　見辛卯陽明對化在泉金衝對位也故卯
　爲震其數三辛水運其數一一三成四也
　於交地時前四刻金入地也自辛至卯左
　遷八位也至地後八日金始治地也燥行
　於地辛物乃生後三日運氣同下間物同
　生也
三戊子天甲子也下見癸卯地甲子也故天
　戊地癸也於戊癸之間中生火運也地見
　癸卯陽明對化在泉也故卯爲震其數三
　癸火運其數二二三成五也於交地時後
　五刻金入地也自癸至卯左遷十一位也
　至地後十一日金始治地也燥行於地辛
　物乃生後三日運氣同下間物同生也
四庚子天甲子也下見乙卯地甲子也故天
　庚地乙也故乙庚之間中生金運也地見
　陽明對化在泉也卯爲震其數三乙金運
　其數四四三成七也於交地時後七刻金
　入地也自乙至卯左遷一位也至地後一
　日金始治地也燥行於地辛物乃生後三
　日運氣同下間物同生也
五壬子天甲子也下見丁卯地甲子也故天
　壬地丁也於丁壬之間中生水運也地見
　丁卯陽明對化在泉也故卯爲震其數三
　丁木運其數三二三成六也於交地時後
　六刻木入地也自丁至卯左遷五位也至
　地後五日木始治地也燥行於地辛物廼
　生後三日運氣同下間物同生也
六乙丑天甲子也下見庚辰地甲子也故天
　乙地庚也於乙庚之間中見金運也即天
　見庚辰太陽對化在泉也故辰爲土其數
　五庚金運其數九五九成十四也於交地
　時後十四刻水入地也自庚至辰左遷五
　位也至地後五日水始治地也寒行於地
　鹹物乃生後五日運氣同下間物同生也
七丁丑天甲子也下見壬辰地甲子也故天
　丁地壬也於丁壬之間中生木運也即地
　見壬辰太陽對化在泉也故辰爲土其數
　五壬爲木其數八八五成十三也於交地
　時後十三刻水入地也自壬至辰左遷八
　位也至地後八日水始治地也寒行於地
　鹹物乃生後五日運氣同下間物同生也
八己丑天甲子也下見甲辰地甲子也故天
　己地甲也於甲己之間中生土運也即地
　見甲辰太陽對化在泉也故辰爲土其數
　五甲土運其數五二五成十也於交地時
　後十刻水入地也自甲至辰左遷十一位
　也至地後十一日水始治地也寒行於地
　鹹物乃生後五日運氣同下間物同生也
九辛丑天甲子也下見丙辰地甲子也故天
　辛地丙也於丙辛之間中生水運也即地
　見丙辰太陽對化在泉也故辰爲土其數
　五丙水運其數六五六成十一也於交地
　時後十一刻水入地也自丙至辰左遷二
　位也至地後二日水始治地也寒行於地
　鹹物乃生後五日運氣同下間物同生也
十癸丑天甲子也下見戊辰地甲子也故天
　戊地癸也於戊癸之間中生火運也即地
　見戊辰太陽對化在泉也故辰爲土其數
　五戊火運其數七七五成十二也於交地
　時後十二刻水入地也自戊至辰左遷二
　位也至地後二日水始治地也寒行於地
　鹹物乃生後五日運氣同下間物同生也
十一甲寅天甲子也下見己巳地甲子也故
　天甲地己也於甲己之間中生土運也即
　地見己巳厥隂對化在泉也故巳爲巽其
　數四己土運其數五四五成九也於交地
　時後九刻木入地也自己至巳左遷三位
　也至地後三日水始治地也風行於地酸
　物乃生後四日運氣同下間物同生也
十二丙寅天甲子也下見辛巳地甲子也故
　天丙地辛也於丙辛之間中生水運也即
　地見辛巳厥隂對化在泉也故巳爲巽其
　數四辛水運其數一一四成五也於交地
　時後五刻木入地也自辛至巳左遷六位
　也至地後六日木始治地也風行於地酸
　物乃生後四日運氣同下間物同生也
十三戊寅天甲子也下見癸巳地甲子也故
　天戊地癸也於戊癸之間中生火運也即
　地見癸巳厥隂對化在泉也故巳爲巽其
　數四癸火運其數二二四成六也於交地
　時後六刻木入地也自癸至巳左遷九位
　也至地後九日木始治地也風行於地鹹
　物乃生後四日運氣同下間物同生也
十四庚寅天甲子也下見乙巳地甲子也故
　天庚地乙也於乙庚之間中生金運也即
　地見乙巳厥隂對化在泉也故巳爲巽其
　數四乙金運其數四二四共成八也於交
　地時後八刻木入地也自乙至巳左遷十
　二位也至地後十二日木始治地也風行
　於地酸物乃生後四日運氣同下間物同
　生也
十五壬寅天甲子也下見丁巳地甲子也故
　天壬地丁也於丁壬之間中生木運也即
　地見丁巳厥隂對化在泉也故巳爲巽其
　數四丁木運其數三三四成七也於交地
　時後七刻木入地也自丁至巳左遷三位
　也至地後三日木始治地也風行於地酸
　物乃生後四日運氣同下間物同生也
十六乙酉天甲子也下見庚子地甲子也故
　天乙地庚也於乙庚之間中生金運也即
　地見庚子少隂君火對化在泉也故子爲
　坎其數一庚金運其數九九一成十也於
　交地時前十刻火入地也自庚至子左遷
　九位也至地九日火始治地也熱行於地
　苦物乃生後一日運氣下同間物同生也
十七丁酉天甲子也下見壬子地甲子也故
　天丁地壬也於丁壬之間中生木運也故
　地見壬子少隂君火對化在泉也故子爲
　坎其數一壬木運其數八八一成九也於
　交地時前九刻火入地也自壬至子左遷
　十二位也至地十二日火始治地也熱行
　於地苦物乃生後一日運氣同下間物同
　生也
十八己酉天甲子也下見甲子地甲子也故
　天己地甲也於甲己之間中生土運即地
　見甲子少隂君火對化在泉也故子爲坎
　其數一甲士運其數五一五成六也於交
　地時前六刻火入地也自甲至子左遷三
　位也至地後三日火始治地也熱行於地
　苦物乃生後一日運氣同下間物同生也
十九辛酉天甲子也下見丙子地甲子也故
　天辛地丙也於丙辛之間中生水運也即
　地見丙子少隂君火對化在泉也故子爲
　坎其數一丙水運其數六一六成七也於
　交地時前七刻至也火入地也自丙至子
　左遷六位也至地六日火始治地也熱行
　於地苦物乃生後一日運氣同下間物同
　生也
二十癸酉天甲子也下見戊子地甲子也故
　天癸地戊也於戊癸之間中生火運也即
　地見戊子少隂君火對化在泉也故子爲
　坎其數一戊火運其數七一七成八也於
　交地時前八刻火入地也自戊至子左遷
　六位也至地後六日火始治地也熱行於
　地苦物乃生後一日運氣下同間物同生
　也
二十一甲戌天甲子也下見己丑地甲子也
　故天甲地己也於甲己之間中生土運也
　即地見己丑太隂對化在泉也故丑爲土
　其數五己土運其數五二五成十也於交
　地時後十刻土入地也自己至丑左遷七
　位也至地後七日土始治地濕行於地甘
　物乃生後五日運氣下同間物同生也
二十二丙戌天甲子也下見辛丑地甲子也
　故天丙地辛也於丙辛之間中見水運也
　即地見辛丑太隂對化在泉也故丑爲土
　其數五辛水運其數六五六成十一也於
　交地時後十一刻土入地也自辛至丑左
　遷十位也至地十日土始治地也濕行於
　地甘物乃生後五日運氣下同間物同生
　也
二十三戊戌天甲子也下見癸丑地甲子也
　故天戊地癸也於戊癸之間中生火運也
　即地見癸丑太隂對化在泉也故丑爲土
　其數五癸火運其數二二五成七也於交
　地時七刻火入地也癸本在丑更無遷動
　也當日火便治地也濕行於地甘物乃生
　後五日運氣下同間物同生也
二十四庚戌天甲子也下見乙丑地甲子也
　故天庚地乙也於乙庚之間中生金運也
　即地見乙丑太隂對化在泉也故丑爲土
　其數五乙金運其數四四五成九也於交
　地時後九刻土入地也自乙至丑左遷四
　位也至地後四日土始治地也濕行於地
　甘物乃生後五日運氣下同間物同生也
二十五壬戌天甲子也下見丁丑地甲子也
　故天壬地丁也於丁壬之間中生木運也
　即地見丁丑太隂對化在泉也故丑爲土
　其數五丁木運其數三三五成八也於交
　地後八刻土入地也自丁至丑左遷七位
　也至地後七日土始治地也後五日運氣
　下同間物乃生也
二十六乙巳天甲子也下見庚申地甲子也
　故天乙地庚也於乙庚之間中生金運也
　故地見庚申少陽相火對化在泉也故申
　爲坤其數二庚金運其數九九二成十一
　也於交地時前十一刻火入地也庚本在
　申更無遷動也於交地時當日火始治地
　熱行於上苦物乃生後二日運氣下同間
　物同生也
二十七丁巳天甲子也下見壬申地甲子也
　故天丁地壬也於丁壬之間中生木運也
　即地見壬申少陽相火對化在泉也故申
　爲坤其數二壬木運其數八八二成十也
　於交地時前十刻火入地也自壬至申左
　遷四位也至地後四日火始治地也後二
　日運氣下同間物同生也
二十八己巳天甲子也下見甲申地甲子也
　故天己地甲也於甲己之間中生土運也
　即地見甲申少陽相火對化在泉也故申
　爲坤其數二甲土運其數五二五成七也
　於交地時前七刻火入地也自甲至申左
　遷七位也至地後七日火始治地也後二
　日運氣下同間物乃生也
二十九辛巳天甲子也下見丙申地甲子也
　故天辛地丙也於丙辛之間中生水運也
　即地見丙申少陽相火對化在泉也故申
　爲坤其數二丙水運其數六二六成八也
　於交地時前八刻火入地也自丙至申左
　遷十位也至地後十日火始治地也熱行
　於地苦物乃生也後二日運氣下同間物
　同生也
三十癸巳天甲子也下見戊申地甲子也故
　天癸地戊也於戊癸之間中生火運也即
　地見戊申少陽相火對化在泉故申爲坤
　其數二戊火運其數七七二成九也於交
　地時前九刻火入地也自戊至申左遷十
　位也至地後十日火始治地也熱行於地
　苦物乃生後二日運氣下同間物同生也
　　　地合運勝紀篇
運合在泉十二法
一庚子下見乙卯乙金運也地見陽明對化
　在泉也即陽明金即上與運同金也即在
　泉之化與運合德白埃四起辛物生多酸
　物生少歲半之後燥勝風少
二庚午下見乙酉乙金運也地見陽明對化
　在泉也陽明金也即上與運同金也故在
　泉之氣與運合德遠視山谷白氣如練正
　令實又合運令燥令辛化木氣還虧
三辛丑下見丙辰丙辛水運也地見太陽對
　化在泉也太陽水也上與運同水也故在
　泉之氣與運合德黑氣遠見鹹物乃生苦
　物生少寒化後令陽光不潔
四辛未下見丙戌丙辛水運也地見太陽正
　化在泉也太陽水也上與運同水也故在
　泉之氣與運合德也遥望天涯螟螟黯暗
　地氣上勝也鹹化勝苦寒勝於熱其令又
　勝於辰年正化運合也
五壬寅下見丁巳丁壬木運也地見厥隂對
　化在泉也厥隂木也上與運同木也故在
　泉之氣與運合德也即青埃之下酸物生
　多甘物乃少風化後令
六壬申下見丁亥丁壬木運也地見厥隂正
　化在泉也厥隂木也上與運同木也故在
　泉之氣與運合德也故地發蒼埃山生碧
　氣酸物刑甘令生摧拉正化運合還勝於
　己
七癸酉下見戊子戊癸火運也地見少隂君
　火對化在泉也少隂君火也上與運同火
　也故在泉之氣與運合德也地發赤氣遠
　生郊野苦物生多辛物反苦後令温喧冬
　見流水
八癸卯下見戊午戊癸火運也地見少隂君
　火正化在泉也少隂君火也上與運同火
　也即在泉之氣與運合德也地蒸熱氣山
　谷焦枯赤氣頻見燔焫郊外苦物勝辛赤
　花鮮盛後令冬喧正化運合不同於子
九甲戊下見己丑甲己土運也地見太隂對
　化在泉也太隂土也上與運同土也即在
　泉之氣與運合德也黄埃四起地氣乃潤
　甘物生多鹹物化少後令埃霧
十甲辰下見己丑甲己土運也地見太隂正
　化在泉也太隂土也上與運同土也即在
　泉之氣與運合德也遠視山谷黄氣下起
　太虚埃昏雲物以擾雨生濛昧甘物黄花
　并皆肥盛後雨濕正化運合不同於丑
十一癸巳下見戊申戊癸火運也地見少陽
　對化在泉也少陽相火也上與運同火也
　即在泉之氣與運合德也熱蒸地暖地發
　湯泉苦化辛衰冬令反温
十二癸亥下見戊寅戊癸火運也即地見少
　陽在泉也少陽相火也上與運同火也即
　在泉之氣與運合德也熱蒸地氣焰明夜
　見郊野燔焫赤氣遠生苦勝辛酉正化運
　同不同於申
運勝在泉十二法
一戊子下見癸卯戊癸火運地見　　在泉
　陽明金也上見火運運勝地金赤氣之下
　辛物變苦歲半之後令燥反熱生對化地
　虚運勝乃甚
二戊午下見癸酉戊癸火運地見陽明在泉
　上見火運運勝地金赤氣之下辛物變衰
　歲半之後令燥中間熱正化地實運勝减
　半
三己丑下見甲辰甲己土運地見太陽在泉
　太陽水也上見土運運勝地水黄氣之下
　鹹物變甘歲半之後令寒化反化對化地
　虚運勝乃甚
四己未下見甲戌甲己土運地見太陽在泉
　太陽水也上見土運運勝地水黄氣之下
　鹹物變甘歲半之後令寒中間濕埃霧時
　起正化地實運勝减半也
五庚寅下見乙巳乙庚金運地見厥隂在泉
　厥隂木也上見金運運勝地木白氣之下
　酸物變辛歲半之後令風化反燥對化地
　虚運乃甚也
六庚申下見乙亥乙庚金運地見厥隂在泉
　厥隂木也上見金運運勝地木白氣之下
　酸物變辛歲半之後令風中間燥正化地
　實運勝減半也
七辛酉下見丙子丙辛水運地見少隂在泉
　少隂君火也上見水運運勝地火也黑氣
　之下苦物變鹹歲半之後令温中變寒對
　化地虚運勝乃甚
八辛卯下見丙午丙辛水運地見少隂在泉
　少隂君火也上見水運運勝地火也黑氣
　之下苦物變鹹歲半之後令温中間寒正
　化地實運勝减半
九壬戌下見丁丑丁壬木運地見太隂在泉
　太隂土也上見木運運勝地土青氣之下
　甘物變酸歲半之後令雨中反風對化地
　虚運勝乃甚也
十壬辰下見丁未丁壬木運地見太隂在泉
　太隂土也上見木運運勝地土青氣之下
　甘物變酸歲半之後雨中間風正化地實
　運勝减半也
十一辛巳下見丙申丙辛水運地見少陽在
　泉少陽相火也上見水運運勝地火也黑
　氣之下苦物變鹹也歲半之後令熱化反
　寒對化地虚運勝乃甚
十二辛亥下見丙寅丙辛水運地見少陽在
　泉少陽相火也上見水運運勝地火也黑
　氣之下苦物乃鹹也歲半之後令熱化間
　寒正化地實運勝得半也

素問六氣玄珠宻語卷之十三
素問六氣玄珠宻語卷之十四(十五/同卷)基十一
　　　　　啓玄子述
　　　　勝符會對紀篇
直符在泉十二法
己亥下見甲寅少陽相火在泉甲本寄寅
　命曰直符符者合也地化自然别無刑剋
二乙巳下見庚申少陽相火在泉庚本在申
　直符者支干合德也地火不能勝於年運
　也即火不勝二金也
三丁酉下見壬子少隂君火在泉壬本在子
　支干合德地化自令别無刑剋
四辛卯下見丙午少隂君火在泉丙住南方
　午爲家室地化之令時化不遷間運無犯
五壬辰下見丁未太隂土在泉丁本寄未支
　干同家氣令自正别無勝至
六甲辰下見己未太隂土在泉己亦住未支
　干同鄉命曰直符地令應候
七戊戌下見癸丑太隂土在泉癸本在丑支
　干相合地令化專别無間刑
八庚子下見乙卯陽明金在泉乙來歸東支
　干合德地化應晴氣令無失
九丙子下見辛酉陽明金在泉辛來向西支
　干同位地化依令别無間刑
十戊申下見癸亥厥隂木在泉癸到北方支
　干合位地化時令不失於元
十一癸未下見戊戌太陽水在泉戊到天間
　如歸合宅地化專精更無他剋
十二甲寅下見己巳厥隂木在泉己歸地户
　似往家鄉地化時令應候無失
地勝在泉十二法
一壬子下見丁卯丁壬木運地見陽明在泉
　陽明金也地勝於運白氣上騰運化不應
　對化之地其勝猶小
二壬午下見丁酉丁壬木運地見陽明在泉
　陽明金也地勝於運白氣上騰燥生風滅
　正化之地其勝乃威
三癸丑下見戊辰戊癸火運地見太陽在泉
　太陽水也地勝於運黑氣下生火令滅半
　對化之地其勝乃微
四癸未下見戊戌戊癸火運地見太陽在泉
　太陽水也地勝於運黑氣下生火運乃滅
　正化之地其勝甚雄
五甲寅下見己巳甲己土運地見厥隂在泉
　厥隂木也地勝於運青氣上騰土濕還弱
　對化之地其勝乃虚
六甲申下見己亥甲己土運地見厥隂在泉
　厥隂木也地勝於運青埃四起雨濕全虧
　正化之地其勝甚堅
七乙酉下見庚子乙庚金運地見少隂在泉
　少隂君火也地勝於運赤氣下生清燥失
　化對化之地其勝至微
八乙卯下見庚午乙庚金運地見少隂在泉
　少隂君火也地勝於運赤氣下生燥金全
　失正化之地其勝至甚
九丙戌下見辛丑丙辛水運地見太隂在泉
　太隂土也地勝於運黄氣下昇寒運滅凛
　對化之地其勝猶輕
十丙辰下見辛未丙辛水運地見太隂在泉
　太隂土也地勝於運黄氣下起運水失寒
　正化之地其勝甚重
十一乙巳下見庚申乙庚金運地見少陽在
　泉少陽相火也地勝於運赤氣下生燥令
　不足對化之地其勝且微
十二乙亥下見庚寅乙庚金運地見少陽在
　泉少陽相火也地勝於運赤氣下生清燥
　不施正化之地其勝至甚
　　　災鬱逆順紀篇
地鬱在泉五法
一厥隂木在泉巳亥正對同法也上見金運
　金運下剋之木氣不發蒼埃木氣乆伏於
　地次歲過水運其木伏怒氣乃發於地與
　民爲災其病卒中失音不隨筋痿癇厥埃
　濕乃收甘黄不化大風數舉太虚埃昏雲
　雨且息
二君相二火在泉子午寅申正對一法上見
　水運水運下剋之火地令赤氣下伏不出
　經年乆隱地中不能出見次歲遇木運火
　伏怒氣始出與民爲災即顛狂驚癇鼽衄
　悶亂煩燠小便如血萬物焦枯山川乾燥
三太隂土在泉丑未正對化同一法上見木
　運木運下剋之土伏地中黄氣本色乆伏
　不出次歲遇火運土伏怒氣始乃發泄其
　氣既出民多瘟癘黄疸腫濕脹滿大腹足
　踵飧泄山澤昏翳萬物不鮮雨施濛昧
四陽明金在泉卯酉正對化同一法上見火
　運火運剋之白氣不見火伏在地不能上
　騰次歲遇土運金伏怒氣方始出地與民
　爲災病喘咳悲傷洗淅寒熱咯血毛焦草
　木萎枯肅殺春作林木有聲
五太陽水在泉辰戌正對化同一法上見土
　運土運伏之黑氣乆隱不得彰見次歲遇
　金運水伏怒氣始出於地與民爲災病皆
　痹厥骨痿脛寒失溺腰膝弱無力萬物花
　卉皆萎陽光失色也
逆化在泉十二法
一丙子下見辛卯丙辛水運地見陽明在泉
　陽明金也金生水子居上位父居下位雖
　然相得名曰逆化逆化亦凶對化之地地
　化不專
二丙午下見辛酉丙辛水運地見陽明在泉
　陽明金也金生水水居上位金居下位子
　臨父位逆逆即凶正化之地凶災乃小
三丁丑下見壬辰丁壬木運地見太陽在泉
　太陽水也水生木子木居上父水在下子
　臨父位乃凶逆化也對化之地地令不實
四丁未下見壬戌丁壬木運地見太陽在泉
　太陽水也水生木子木居上父水在下子
　臨父位乃凶逆化也正化之地地令乃實
五戊寅下見癸巳戊癸火運地見厥隂在泉
　厥隂木也木生火子火居上父木在下子
　臨父位乃凶逆化也對化之地凶中令别
六戊申下見癸亥戊癸火運地見厥隂在泉
　厥隂木也木生火子火居上父木在下子
　臨父位乃凶逆化也正化之地有凶乃專
七己酉下見甲子甲己土運地見少隂在泉
　少隂君火也火生土子土居上父火在下
　子臨父位乃凶逆化也對化之地災凶令
　變
八己卯下見甲午甲己土運地見少隂在泉
　少隂君火也火生土子土居上父火在下
　子臨父位乃凶逆化也正化之地雖凶令
　專
九庚戌下見乙丑乙庚金運地見太隂在泉
　太隂土也土生金子金居上父土在下子
　臨父位乃凶逆化也對化之地地凶有變
十庚辰下見乙未乙庚金運地見太隂在泉
　太隂土也土生金子金居上父土在下子
　臨父位乃凶逆化也正化之地雖令專亦
　凶也
十一己巳下見甲申甲己士運地見少陽在
　泉少陽相火也火生土子土居上父火在
　下子臨父位乃凶逆化也對化之地災凶
　令變
十二己亥下見甲寅甲己土運地見少陽在
　泉少陽相火也火生土子土居上父火在
　下子臨父位乃凶逆化也正化之地雖凶
　令實
順化在泉十二法
一甲子下見己卯甲己土運地見陽明在泉
　陽明金也土生金父士下臨於子金父臨
　子位順也對化雖虚地氣奉上乃吉
二甲午下見己酉甲己土運地見陽明在泉
　陽明金也土生金父土下臨於子金父臨
　子位順也正化令專地氣奉上乃作嘉祥
三乙丑下見庚辰乙庚金運地見太陽在泉
　太陽水也金生水父金下臨子水父臨子
　位順也對化雖虚地氣奉上乃吉
四乙未下見庚戌乙庚金運地見太陽在泉
　太陽水也金生水父金下臨子水父臨子
　位順也正化令專地氣奉上水澤生瑞也
五丙寅下見辛巳丙辛水運地見厥隂在泉
　厥隂木也水生木父水下臨子木父臨子
　位順也對化雖虚地氣奉運亦應吉祥
六丙申下見辛亥丙辛水運地見厥隂在泉
　厥隂木也水生木父水下臨子木父臨子
　位順也正化令專地氣奉運乃生靈芝嘉
　禾之瑞青霞數舉
七丁酉下見壬子丁壬木運地見少隂在泉
　少隂君火也木生火父木下臨子火父臨
　子位順也對化雖虚地氣奉上亦生湯泉
　醴水
八丁卯下見壬午丁壬木運地見少隂在泉
　少隂君火也木生火父木下臨子火父臨
　子位順也正化令實地氣奉上乃生朱草
　食之延年
九戊戌下見癸丑戊癸火運地見太隂在泉
　太隂土也火生土父火下臨子土父臨子
　位順也對化雖虚地氣奉運濁水還清
十戊辰下見癸未戊癸火運地見太隂在泉
　太隂土也火生土父火下臨子上父臨子
　位順也正化令專地氣奉運地生蝦蟆背
　上有黄芝食之應瑞乃作地仙
十一丁巳下見壬申丁壬木運地見少陽在
　泉少陽相火也木生火父木下臨子火父
　臨子位順也對化雖虚地氣奉運乃作豐
　登
十二丁亥下見壬寅丁壬木運地見少陽在
　泉少陽相火也木生火父木下臨子火父
　臨子位順也正化地專地氣奉上乃作豐
　稔之瑞也
資化在泉十二法
一厥隂對化不逢金運酸化之令復資其苦
　苦味之形轉添肥盛滿化之資惟資其一
　也
二厥隂正化不逢金運酸化之令乃資其苦
　苦味之盛酸復資鹹正化之資復資其二
　也
三少隂對化不逢水運苦化之令乃資其甘
　甘化肥盛不復其資對化之資惟資其一
　也
四少隂正化不逢水運苦化之令乃資其甘
　甘物肥盛復資其酸正化之資復資其二
　也
五太隂對化不逢木運甘化之令乃資其辛
　辛物肥盛不復其資對化之資惟資一也
六太隂正化不逢木運甘化之令乃資其辛
　辛化肥盛復資其苦正化之資還資其二
　也
七陽明對化不逢火運辛化之令乃資其鹹
　鹹物肥盛不復其資對化之資惟資其一
八陽明正化不逢火運辛化之令乃資其鹹
　鹹化肥盛復資其甘正化之資還資其二
九太陽對化不逢土運鹹化之令乃資其酸
　酸化肥盛不復資辛對化之資惟資其一
十太陽正化不逢土運鹹化之令乃資其酸
　酸化肥盛復資其辛正化之資還資其二
十一少陽對化不逢水運苦化之令乃資其
　甘甘物肥盛不復資酸對化之資惟資其
　一
十二少陽正化不逢水運苦化之令乃資其
　甘甘化肥盛復資其酸正化之資還資其
　二


素問六氣玄珠宻語卷之十四
素問六氣玄珠宻語卷之十五
　　　　唐啓玄子王氷述
　　　地土間物紀篇
間化在泉三十六法
一甲子下見己卯陽明在泉對化有間與運
　相得即小間小間即一間也地從奇數即
　先左間不右間也地從偶數即先右間不
　左間也地之間者先間味物後間氣令假
　令陽明在泉天北正即地南正天南正即
　地北正也乃奉天之正即地見己卯天南
　正也即左見太陽從奇即先太陽間也即
　先間生鹹味黑草木次間寒令也從偶即
　先右間右間少陽少陽先間苦味及赤花
　從行熱令今舉此一間餘皆斆此也
二丙子下見辛卯丙辛水運地見陽明在泉
　對化有間與運相得即小間小間即一間
　也地從奇即先左間不右間也從偶即先
　右間不左間也
三戊子下見癸卯戊癸火運地見陽明在泉
　對化有間與運不相得即大間大間即左
　右俱間也地從奇即先左間次右間也從
　偶即先右間次左間也
四庚子下見乙卯乙庚金運地見陽明在泉
　對化有間與運相得即小間小間即一間
　也地從奇即先左間不右間也從偶即先
　右間不左間也
五壬子下見丁卯丁壬木運地見陽明在泉
　對化有間運不勝地即小間小間即一間
　也地從奇即先左間不右間也從偶即先
　右間不左間也
六乙丑下見庚辰乙庚金運地見太陽在泉
　對化有間與運相得即小間小間即一間
　也地從奇即左間不右間也從偶即先右
　間不左間也
七丁丑下見壬辰丁壬木運地見太陽在泉
　對化地有間與運相得即小間小間即一
　間也地從奇即先左間不右間也從偶即
　先右間不左間也
八己丑下見甲辰甲己土運也地見太陽在
　泉對化有間與運不相得即大間大間即
　左右俱間也地從奇即先左間次右間也
　從偶即先右間次左間也
九辛丑下見丙辰丙辛水運地見太陽在泉
　對化有間與運相得即小間小間即一間
　也地從奇即先左間不右間地從偶即先
　右間不左間也
十癸丑下見戊辰戊癸火運地見太陽在泉
　對化有間運不勝地即小間小間即一間
　也地從奇即先左間不右間從偶即先右
　間不左間也
十一甲寅下見己巳甲己士運地見厥隂在
　泉對化有間運不勝地即小間小間即一
　間也地從奇即先左間不右間地從偶即
　先右間不左間也
十二丙寅下見辛巳丙辛水運地見厥隂在
　泉對化有間與運相得即小間小間即一
　間也地從奇即先左間不右間從偶即先
　右間不左間也
十三戊寅下見癸巳戊癸火運地見厥隂在
　泉對化有間與運相得即小間小間即一
　間也地從奇即先左間不右間從偶即先
　右間不左間也
十四庚寅下見乙巳乙庚金運地見厥隂在
　泉對化有間與運不相得即大間大間即
　左右俱間也地從奇即先左間次右間從
　偶即先右間次左間也
十五壬寅下見丁巳丁壬木運地見厥隂在
　泉對化有間與運相得即小間小間即一
　間也地從奇即先左間不右間從偶即先
　右間不左間也
十六乙酉下見庚子乙庚金運地見少隂在
　泉對化有間運不勝地即小間小間即一
　間也地從奇即先左間不右間從偶即先
　右間不左間也
十七丁酉下見壬子丁壬木運地見少隂在
　泉對化有間與運相得即小間小間即一
　間也地從奇即先左間不右間從偶即先
　右間不左間也
十八己酉下見甲子甲己土運地見少隂在
　泉對化有間與運相得即小間小間即一
　間也地從奇即先左間不右間從偶即先
　右間不左間也
十九辛酉下見丙子丙辛水運地見少隂在
　泉對化有間與運不相得即大間大間即
　左右俱間也地從奇即先左間次右間從
　偶即先右間次左間也
二十癸酉下見戊子戊癸火運地見少隂在
　泉對化有間與運相得即小間小間即一
　間也地從奇即先左間不右間從偶即先
　右間不左間也
二十一甲戌下見己丑甲己土運地見太隂
　在泉對化有間與運相得即小間小間即
　一間也地從奇即先左間不右間從偶即
　先右間不左間也
二十二丙戌下見辛丑丙辛水運地見太隂
　在泉對化有間運不勝地即小間小間即
　一間也地從奇即先左間不右間從偶即
　先右間不左間也
二十三戊戌下見癸丑戊癸火運地見太隂
　在泉對化有間與運相得即小間小間即
　一間也地從奇即先左間不右間從偶即
　先右間不左間也
二十四庚戌下見乙丑乙庚金運地見太隂
　在泉對化有間與運相得即小間小間即
　一間也地從奇即先左間不右間從偶即
　先右間不左間也
二十五壬戌下見丁丑丁壬木運地見太隂
　在泉對化有間與運不相得即大間大間
　即左右俱間也地從奇即先左間次右間
　從偶即先右間次左間也
二十六乙巳下見庚申乙庚金運地見少陽
　在泉對化有間運不勝地即小間小間即
　一間也地從奇即先左間不右間從偶即
　先右間不左間也
二十七丁巳下見壬申丁壬木運地見少陽
　在泉對化有間與運相得即小間小間即
　一間也地從奇即先左間不右間從偶即
　先右間不左間也
二十八己巳下見甲申甲己土運地見少陽
　在泉對化有間與運相得即小間小間即
　一間也地從奇即先左間不右間從偶即
　先右間不左間也
二十九辛巳下見丙申丙辛水運地見少陽
　在泉對化有間與運不相得即大間大間
　即左右俱間也地從奇即先左間次右間
　從偶即先右間次左間也
三十癸巳下見戊申戊癸火運地見少陽在
　泉也對化有間與運相得即小間小間即
　一間也地從奇即先左間不右間從偶即
　先右間不左間也
次有運刑六小間
一戊午下見癸酉戊癸火運地見陽明正化
　在泉正化本無間也故火運太過下剋司
　地金故小間也地從奇即左間不右間從
　偶即右間不左間也
二庚申下見乙亥乙庚金運地見厥隂正化
　在泉正化本無間故金運太過下刑厥隂
　木木受金勝故小間也地從奇即左間不
　右間從偶即右間不左間也
三壬辰下見丁未丁壬木運地見太隂土在
　泉地正化本無間故木運太過下剋司地
　土故小間也地從奇即左間不右間從偶
　即右間不左間也
四辛亥下見丙寅丙辛水運地見少陽相火
　在泉地正化本無間故水運下剋司地火
　故小間也地從奇即左間不右間從偶即
　右間不左間也
五辛卯下見丙午丙辛水運地見少隂君火
　在泉地正化本無間故水運之歲下剋司
　地火故小間也地從奇即左間不右間從
　偶即右間不左間也
六己未下見甲戌甲己土運地見太陽寒水
　在泉地正化本無間故土運之歲下剋司
　地水故小間也地從奇即左間不右間從
　偶即右間不左間也
土間在泉十法
一少隂在泉遇其正化者中不見木運者左
　右不來間化也只少隂自行苦化於是苦
　物轉加肥盛也即火行於地得其氣也火
　能生土土乃間也即甘物亦多黄花亦盛
　也爲木不來間故土間也
二陽明司地在泉正化無間者上下左右火
　不來干中運不相刑剋者地金自化白物
　生多辛物味甚故司地之氣甚美土乃來
　間也甘物味亦長黄物生還深此土氣侵
　金之令而至也
三少陽相火司地在泉正化無間又無水運
　地得自令苦味乃衆赤芳甚鮮丹穀結實
　正王之時土來間化甘物爭肥黄花競長
　此士乘火美而來也
四太陽寒水正化司地左右無間亦無土運
　地得自令鹹物之味其味乃長化氣之專
　其氣乃令正令之作甘土來間間而不刑
　於水自專甘化甘味之物别成一化自名
　土間也
五少隂對化司地在泉地氣乃虚間物未化
　之時或間物來氣甚晩甘士之化又作與
　間物競味甘來添苦之衰於是苦中復生
　其甘也
六陽明對化司地地氣乃虚辛物味薄間化
　來晩未及間味甘土來資於金虧於辛物
　中或有甘味間之此甘土佐金之間化助
　味也
七少陽相火對化司地地有間化若味不專
　間物欲生士氣先作若味之中甘生其内
　令鹹不生其間甘土之清其化急速多來
　接間
八太陽對化司地在泉地氣乃虚鹹物味薄
　甘物偏勝於是鹹物之中反或甘味資其
　鹹其味長此甘立刑勝迴味之間也
九太隂對化司地地氣乃虚自受他間或木
　來刑甘甘味合當衰矣甘物與黄花及黅
　穀皆當氣薄也其甘味亦懼木而衰應年
　虚而减却移味在鹹物之中味當不减
十太隂正化在泉其左右間不至又無木運
　甘主自專即諸味中皆有甘間之不同别
　味也此在泉之中惟土多間地土合得大
　地佐之也

素問六氣玄珠宻語卷之十五
素問六氣玄珠宻語卷之十六基十二
　　　　啓玄子述
　　　五行類應紀篇
草木風歲星毛蟲雷電皆應木
　東方之類厥隂主之四時主春時化主初
　氣八卦爲震九宫爲三宫上象爲歲星天
　化令爲風爲和暖蟲化之類爲毛蟲即師
　子麒麟爲長地産之化味酸色青地之化
　物天之星象風之應候吉祥應時凶應凶
　兆吉應吉祥也此天東方之類皆應其木
　也即風木春令喧和之候風敷發生太虚
　埃昏大風摧拉其氣候遠視蒼埃四氣青
　霞輝彩芳卉蕃秀其産化酸生肥盛草木
　滋榮天正令運太過即獨行風令雨滋乃
　虧土乃從令木氣不刑土不從而化雨令
　化即大風伏之如是即雨中大風以相勝
　也如運符天德即歲星明盛青霞每彰蒼
　氣遠見毛蟲乃化即異獸同祥地産靈芝
　林生異木野有名草共合木德東方之正
　春無殺令和氣頻舒花卉媚發雷起春中
　電發應時虹霓應候順之即萬化舒榮逆
　之即變成災禍日辰甲乙卦有震巽歲星
　失度行年大饑民多疾病觀視歲星小者
　即民災至大即君聖國安民有福即慶合
　其星潤澤光明體白安靜行中道即性正
　也行正即君心乃正行邪即君心乃邪行
　舒即爲重福遲疾失位皆虚也色青即民
　安色黄即豐稔色黑即大哭泣色赤而動
　摇即起兵大而芒角即國君有子之慶色
　白而小者國有當誅權臣也色青黑而忽
　大忽小有赤暈圍之有大黑風至歲星所
　行逆順守常必爲福也失常必爲災也歲
　星超舍而前日盈將有兵王候主不安運
　舍而後日縮其將死師敗歲星與月相掩
　蝕國多哭泣或大臣后妃薨與熒惑合當
　戮奸臣與太白相鬭相合主大决戰又金
　與木星合金在木南南方兵敗金在木北
　北方兵敗東西亦然木星無光進退無常
　此國失政也國有憂逆行凌鬬會合環守
　國君無道也甲乙木德也風雷木令也春
　風鳴紊夏風飄颺秋風蕭瑟冬風颼飀此
　是四時之常候也於是順之則萬化安逆
　之即民皆病春風飄颺即天下瘟疫春風
　蕭瑟即天下攙搶春風颼飀即饑荒失業
　此春風失政也夏風鳴紊國政不安夏風
　颼飀民多暴亡夏風蕭瑟兵戈大動此夏
　風失政者也秋風鳴紊即來年不稔秋風
　飄颺即民病痼疾秋風颼飀國有奸臣此
　秋風失政者也冬風鳴紊即瘟病生於冬
　冬風飄颺即旱澇不匀冬風蕭瑟五穀不
　登此冬風失政者也雷者木之意氣也雷
　震卦東方卯位也電者雷之先也雷始震
　於東方五穀豐登雷始震於南方小旱也
　雷始震於西方必暴露屍骸牛馬疫死雷
　始震於北方百川溢注冬雷於上朔皆爲
　亡國之兆發雷之地露屍於野雷電同占
　八魁日有疾雷主大戰大風起國有急令
　(八魁日者春己巳丁丑夏甲子壬/戌秋己亥丁未冬甲午壬辰也)冬戊子
　日不雨而電電光起而雷不發主天下兵
　亂天無雲而雷大災於民雷電發帝室大
　夫欲爲逆五年期交兵流血雷電擊於宗
　廟是名天戒君行不道再擊之八年削地
　奪國雷電擊貴人甲第有佞人持政六年
　削地雷電擊於貴人從官車騎此國君惑
　於女人失政事雷一聲而止此國君出重
　令雷聲霹靂蛟龍見國有賢士出雷雨中
　大風拔樹木損舍屋小人居上位賢士出
　走雷雨霹靂大殺人此國君聽讒言以殺
　忠良雷至夏不發聲君振不威武退强臣
　雷聲季秋名天狗鳴夷狄動兵雷發春前
　民發瘟病草木者地之形應也有靈芝異
　木生於宗廟者主君心專祀天下太平有
　靈芝異木生於郊社者主天下豐登太平
　有靈芝生於殿宇者主帝家後昌有樹生
　連理枝者國之瑞也帝宫室中生異木國
　有慶木死再榮國易政桑夏枯五穀不熟
　伐木有血君侯有憂陵墓有樹自生國失
　政也社稷中樹自死國君失地(社稷郊社/是也於郊)
　(社中有/大樹死)樹木非其時而落是賊金伐之二
　年有暴兵外來木自拔者其國將亂樹再
　生花君有災夏有霜木凋殞飄葉七十步
　國有大兵人棄故國木生夏枯不熟民災
　竹柏夏凋侯王失位樹泣天下有兵(不雨/而樹)
　(濕謂之泣其/色赤有兵敗)竹生無節國失政事竹生同
　根雙竿權臣謀位竹葉枯死忽復生權臣
　執政枯木冬生是謂隂陽易位二年國亡
　木冬開花當生者死花生於冬主兵起(除/梅)
　(及款冬花并四/季花餘外皆凶)木再榮實當死者復生(木/春)
　(冬再結實君凶秋冬/再結實鄰國必有侵)杏再實夏有冰雹李
　再實春有霜竹再實三年民大饑木忽鳴
　其主死木忽生道中君失理木生屋上其
　地有聖人木生非類者并人民木自鳴如
　金聲地將分裂木變生枝國必傾草木如
　人形狀國有大難草木自除國將太平人
　莧生多病死菖蒲生多有大水蘼草生多
　必饑荒疾藜多必攙搶毛蟲木類之形化
　麒麟生師子見獬豸來騶虞見比肩獸出
　並應明王之瑞白狐來政及遠矣獨角獸
　見天下太平白象至君傾於邑白鹿見君
　事疾六足獸至卦公而不亂三目獸至謀
　及庶人赤熊羆出權任臣下龍馬來資服
　其制文狐見恩及鰥寡九尾狐見王道昌
　虎有兩口世主將起大臣逆害虎相食三
　年大荒虎狼入國郡邑凶狼逐人夷狄來
　摩入國被屠野獸與鳥鬭邑中兵亂野獸
　無故入水其國亡獸入邑中群鳴邑空虚
　野獸自縊于市中歲邑有大水野獸大小群
　入邑及國都若道上有大害野獸生子如
　人形時將易主獸生子如六畜形邑虚野
　獸生子如彘人君國亡野獸生有翼如爲
　天下有兵獸生子無耳鼻邑有兵亂獸生
　子無目邑有憂獸生子如蛇邑有火災野
　獸生子多足邑有民災野獸生子無尾君
　無後家畜亦同野獸生子於郭邑旱大災狼鹿
　鳴於邑中作妖其年民死衆狐入室及屋
　有暴亡君以淫色亡野獸銜枯木入邑里
　道路君國廢六畜忽言善惡如其言偃鼠
　出妖人起狐狢嗥鳴於舍庭必有凶禍猿
　猴入城主水災獺入邑主大水白兔自至
　王者瑞兔上城邑必虚兔無故入宫殿生
　子國有憂兔行王宫其君亡紫兔出見必
　豐登兔有三足天下大疫牛馬忽變作異
　相君之憂人家馬變色其主凶牛生馬主
　君不保宗廟牛馬或言善惡如其言牛生
　南頭主軍分土牛生六足有上齒世主爲
　盜牛生犢頭尾似魚兵大起牛生犢人面
　畜身天下民病牛交馬主世亂馬忽角生
　國將亡又主天子親征伐戎馬變尾如牛
　名曰易衣小人理大政馬生四耳者國分
　爲四馬生羊者民安(牛亦/同)羊有四目名曰
　並耀天下四爭犬生豕時大安豕生大時
　不安犬與豕交諸侯妾婦謀害大忽變毛
　色(黑犬忽變白/白犬或變黑)家主被刑罰犬豕從土中
　生出者郡邑有大災大郡會於街衢中有
　大賊將起大向人悲泣有大喪大相將入
　水及上舍屋有大喪犬忽戲井有驚恐之
　事犬尿屎井中廟堂床席皆爲大禍犬自
　食子憂牢獄犬忽自死大凶犬生子無頭
　家大凶犬生無後足門凶之兆鼠一日三
　生其子主饑鼠於樹上作窠有大水鼠聚
　於市大鳴群主將反鼠舞於中庭及道上
　家將破於地中間鼠聲家將破鼠自食子
　邑虚鼠將子去不迴有火災鼠將子移穴
　大雨至鼠群居高墻頭有大水鼠斷頭道
　上主世亂殺人鼠生子數頭天下攙搶鼠
　子無足主凶年鼠聚物岀主大荒鼠害稼
　穡國刑罰曲法
熒惑夏令火羽蟲翮蟲皆應火
　南方丙丁火德行令於夏以應君相二火
　上應熒惑炅煌二星蟲應羽翮仰視熒惑
　大且光輝其星即喜民乃康和小且赤即
　怒民乃災病熒惑觀之近女宿即孕婦災
　産婦多死熒惑近南斗即君災熒惑近日
　月亦赤主大旱熒惑大而芒角生青暈圍
　之主大赤風化爲熱病熒惑失度遠游行
　主民災流血熒惑芒角左右小小赤星侍
　之主民間火焫舍屋傷人之衆熒惑黄且
　大爲天下瘟疫熒惑變白兵來犯帝闕熒
　惑變青風多燥旱熒惑忽昏旱後大水丙
　丁天火燔宗廟(人君不謹敬淫/泆又失冬令)天火燒宫
　殿社稷有大殃人君内無正法(人君内無/正法外無)
　(信行於臣下/爲火災也)天火燒宫觀寺舍君失正德
　(君聽妊婦之言/并少后妃矣)天火燒郡郭門外叛欲發
　天火燒馬厩兵起天火燒人舍之衆國虧
　刑法天火燒野中五穀郡主失政天火燒
　山谷宰相不直天火燒萬物君心不慈天
　火燒牛國兵有怨天火燒川原武臣在下
　位天火燒軍中帳幕兵將敗天火燒樹木
　木呼鳴奸人將起天火燒牢獄囚有曲貴
　人天火燒街道主民走失地天火燒正殿
　是人君不聽諫天發焰於夜明不見火踪
　君不明火自生自滅天下欲相吞滅火燒
　城郭大水漂流地忽生火光如照耀憂國
　亡軍中地火岀兵敗將死宫室無故火焦
　臭帝闕流血水中火出賊起兵凶鳳凰來
　一見之天下百年太平比翼爲至德及幽
　隱白鳩來君不以新失舊白燕來巢君有
　孝德星墜爲鳥有大兵至文烏居野不出
　三年有喪且旱鸛與鵲同巢賢人據伐主
　衰失之象鵠巢樹其歲民多死鳥有三頭
　民多病死鳥有四足天下不稔鳥有二頭
　四足天下戰爭有鳥如鴉深紅足黑見之
　有火災有鳥大如鵲身黑肉翅頭如燕尾
　長毛名曰水魈見之有水災鴻雁翔來宫
　室上兩日或三日郡邑反叛鳥鳴人君門
　上作人聲其君亡五色飛鳥翱翔於帝室
　作異聲主君不安群鳥象人形而飛主君
　亡民失業衆鳥下飲人家井中水者家虚
　鳥飛作六畜形者世亂衆鳥飛作蛟龍形
　者主帝離闕走衆爲飛作蜂蠅形者有火
　災鴿下子如鷹者主大風地分爲三鳩一
　首三身者地動損衆鳥持於水上女持政
　王道絶衆鳥盤旋如爭者其地流血蝗蟲
　食草國政由女人蝗蟲所出而飛從他來
　忽自死不出三年大兵蜂生國舍内凶螻
　蛄衆飛集朝廷有名將出蝗蟲赤頭黑身
　或黑頭赤身皆政殘剋賊興在野怪蟲生
　民傷殺(漢建武二年河北有怪蟲出大如/鴻頭有髮如皂綫綰著草即飛不)
　(得化爲青泥如/此天下民苦)伯勞鳥爲怪人君災(毛衆/色大)
　(如鳥頭如猫/觜扁長也)伯勞聚居中歲有水伯勞鳴
　主凶喪伯勞鬭於屋上及呼鳴不止六十
　日禍起群烏頻夜鳴都邑有驚衆烏住在
　人家舍屋上有火災鳥與家鷄交國有奸
　淫大鳥傷五穀苗穗郡主不持政雀巢井
　中賊人伐君雀巢木上有大水雀與燕爭
　鄰國亂雀鷂并飛臣反於君群雀打鳥憂
　水旱雀不見歲中不稔雉巢木上大水至
　雉入人家有憂雉相戲於君殿上君災雉
　群鳴國分地雉來與家鷄鬭去而再來有
　戰爭夜半雌鷄鳴起天下奸雄鷄入井中
　有牢獄鷄與鳥鬭君主殺鷄卒然衆死主
　虚耗鷄昏黄鳴主任女子爲政鷄逐野鳥
　高飛去土居人流散鷄至日出不鳴主不
　聖鷄不下卵生雜異蟲小人得位鷄至午
　不下巢國令不時雌鷄化爲雄後必有女
　主亂政(唐顯慶二年有雌鷄化/爲雄鷄後武后爲君矣)雌鷄生冠
　主不臣(晋元帝興元中衡陽雌鷄生冠/八十日桓玄建國後八十日敗)鷄
　下卵化爲蜂五穀不成鷄下卵化爲鼠主
　攙搶鷄與野鳥入人家有大災鴨不入水
　主大旱鴨起高飛小人居上位鵝下卵如
　走獸臣不忠鵝有雙頭起二主鵝鴨生獸
　尾天下民災有大鳥生百頭如衆鳴天下
　兵亂主生衆有大鳥食野獸奸雄捕有大
　蚊如蜂來傷人民災禍有異蟲如蟬衆有
　聲韵小人得路有大鳥栖於帝殿乆立不
　起無聲吉有聲凶有大鳥栖樹衆鳥侍之
　國吉民昌
中央鎮星地土倮蟲皆應土
　中央鎮星土之曜仰觀之順度皆吉流逆
　失度皆主凶也鎮星合於土運上應太隂
　司天皆視土曜以合災祥也鎮星大且光
　主民安小且暗主君民災大且芒角炅煌
　赤氣繞之主天下瘟疫(并天欝黄同見舉/黄風後爲大疫也)
　鎮星小并退逆有白氣侵之主大旱民災
　鎮星大而黄次有五等小黄星侍之主大
　豐民安也鎮星流而不行所臨分野災鎮
　星逆而退度大并芒角主兵動民災鎮星
　於五星中最行遲二年半行得一宫以爲
　常度也若非次行疾者軍民皆災萬化不
　安鎮星忽青色主大風後五穀不登鎮星
　忽伏者先燥而後澤也(即旱澇不匀先澤/而後有大雨也)
　鎮星忽黑者主乆雨霖霪鎮星不近太陽
　忽伏者主君亡鎮星小有暈圍之主民死
　多災鎮星動而左右移易主人并兵亂鎮
　星下有赤氣長一丈餘主謀臣持政鎮星
　初出至大上有白氣長五丈餘主殺人流
　血千里鎮星大而順度有紫氣逐之主帝
　子爲君鎮星犯南斗主君災鎮星入天河
　且暗如留不行人相食也鎮星犯北斗十
　二年易主鎮星下有群星侍之天下歸明
　星墜爲土大饑流血星墜爲沙石兵動亡
　國地大震世主失位不出千日地動千里
　土功興其年凶凡地動皆凶地動城郭屋
　室損人物是謂失四海有兵地裂一丈損
　五穀地裂地上門下臣從中起地裂市中
　國有憂地生血主流血地變赤如丹立攙
　搶地生鳥卵爲民病地裂一里將亡國山
　崩破爲谷有水天下流亡地忽增起生道
　中天下大通地自陷其國亡(晋安帝元興/八年春三月)
　(山隂地陷四尺有聲/如雷其後兵起應兆)地增起城邑下理毁
　敗地增市中國有利地增社稷中王者益
　土地生石春夏昌利地陷入君室臣下起
　謀地自陷下或成泉及生雜物民災起大
　水冢墓中自作聲主禍亂冢墓自移天災
　國破冢墓自陷民流亡冢墓上樹自死民
　多疫軍中野營中地動有交戰軍在野營
　中地生蠅蟲軍破將死軍中地成坑將軍
　死軍營中地裂宜移營吉宗廟中地陷及
　地裂國將亡地裂龍出君離邦地裂生火
　兵將亡地冬不凍國易政地忽生土錢民
　流散人家屋室下地生穴家將破帝闕中
　地生穴國破地朝生毛有水災地夕生毛
　有反叛地生肉塊軍民災地穴中起飛蟲
　　萬千民多疫死地穴中有黑氣起國有
　隂謀地穴中有白氣生散爲霧翳主反亂
　冬月霧中有微雨一兩點名天泣屍主民
　失主地破生蛇主反叛地破生人主災地
　破生魚主水災地破生金類主大兵地破
　見鼠藏且荒亂地生人面有屈刑人地生
　人眼主禍亂地生土馬主兵亂地生土人
　諸侯不臣地生土獸狄人兵亂地生土牛
　棄之吉地中有人聲人災死地中有大聲
　國有憂地中飛鳥聲民災地中鐘聲大臣
　災地中有雷聲民疫癘人頭上生頭天下
　有兵人死而復生如此多者民饑有兵亂
　(吴孫皓時焦氏經七月/穿土而復生俄國亡矣)人生而言國有讒
　賊人生而不見形者王事急民流亡人生
　龍蛇國有伐童女産者男吉女凶人生鼠
　者其地被奪人生野獸一年夷狄動人生
　牛馬兵動人生犬豕君失道人生魚頭者
　有大水人生有四目國衰人生目在腹五
　穀貴人生閉口者天下饑荒人生無頭及
　手足君失朝政人生無耳鼻者君昏不明
　諫人生多足流民四出人生手如足國生
　奸臣人生一頭兩身者君憂失權柄人生
　無足者有兵喪亂世又主國基虚人生有
　翼而飛去主大旱人生夜叉者起奸雄人
　生牛角者主獸爭人生飛鳥者二年流亡
　人生無二臂國失輔佐人生一臂國失忠
　賢人生一足國失賢謀人生十子諸侯競
　位人生三子主太平人生三女國淫失政
　人生肉塊天下饑荒人生無隂國無朝典
　人生赤髮如朱主旱又主絶門人生反脅
　必奸雄人生無髮主凶年人生眉長過足
　國有壽人生滿面有毛國有多事人背生
　面國生背臣人生四足天下鼎沸人生有
　毛如猴天下攙搶人生頭如驢直臣不佐
　人生有尾民災害人生二口五穀不收人
　生鼻有二柱三竅國生嘉慶人生目有二
　瞳子乃上瑞之兆人生目中七瞳子天下
　多事人生四乳天下吞并人生三目天下
　進昌人生大頭君心不正人生羊頭淫荒
　失政人生猪頭奸淫女人權正人生猴頭
　外臣不忠人生無九竅天下不通君不明
　人生面覷背國不祥人生三頭國有爭人
　生驢唇國生逆臣人生鳥卯國不進賢霧
　從地起亦應土德霧中有赤氣將有大疫
　霧變作黄雲有大疫癘霧大起先紫後黑
　變晝如夜者内有隂謀霧化青雲後成紫
　氣者聖帝在野中大霧經七日不散君昏
　不明霧起變雨乆不晴者君聽淫婦之言
　黄雲翳日後生黑霧主大雨青氣犯日散
　爲黄氣主風雨夕占赤氣後化黑雲雲中
　有黄雜之後乃乆雨白氣抱日黑雲蓋之
　後雲中化雹
太白星金石山谷甲蟲皆應金
　西方庚辛金德上應太白上合陽明司天
　中合金運太過下應陽明在泉太白高且
　小主太平太白大且光芒主兵起太白失
　度近南即南有兵近北即北起兵太白行
　宿其形上鋭下大進退合度天下昌太白
　當伏不伏主不臣太白不伏却伏主兵不
　利太白晝見主大决戰太白與月相掩蝕
　易時主將受戮太白入月中星色分明臣
　有謀上太白東出月未圓星在月南即利
　星在月北即破軍太白在西方月初生星
　在月北隂國兵强星在月南中國兵勝太
　白與月相逼中間通三指兵强通兩指城
　憂一指拔城將走太白在鎮星北者失地
　亡國太白在東方日出猶見主兵戈太白
　始出時大後小者主兵弱太白始出時小
　後大者主兵强太白熒惑相合一東一西
　士侯受苦太白沉河漢中小且昏主殺人
　百萬流血千里星墜爲金鐵天下有兵鼎
　沸於野地中出見不出三年奪國(魏青龍/年中成)
　(修宫室西取京安盆火承露盤折樹聲千里/金天泣於是因流霸城此乃金失其性也)
　鍾自鳴三年内兵亂(晋安帝永興十年霍/山崩出鍾六口後律)
　(位于宋公/劉裕也)石鼓自鳴國不安(三吴時石鼓/鳴明年孫恩)
　(作/亂)金鼓自鳴將有兵興刀自鳴凶刀刀生
　血戰勝國君之刀佩自拔乃血光有聲并
　主兵傷戈戟鋒刃有聲皆起兵照鏡不見
　其頭主遇害國庫金忽躍其分野易主市
　中金玉寳貝忽賤貴人失利軍中釜鳴將
　立功石人泣世將亂野中及山中石人自
　出有庶人爲君(吴孫權五鳳二年五月陽/羡縣離黑山有石人長一)
　(丈餘直立案京房易傳/庶人爲天子之祥應也)石生如禽獸形諸
　侯興石如飛鳥形外戚女與近臣謀石生
　如小兒形君絶孕嗣石生道上國亡主石
　生石方三軍謀逆石生髮如絲不出五年
　兵謀事石生重累不出五年相謀且成石
　生水中上見者近臣與女子連謀山生紫
　氣如芝草聖明君見山出器車聖君應(舜/君)
　(理位山出車白精奉承即老人星見水通/海不揚波灌不失時則日月揚光聖德無)
　(所不通/者也)山生寳氣以合太平(寳氣見賢人/出野君子在)
　朝山無故晝夜如人哭聲有兵喪(欲亡之/歲石泣)
　(鬼哭天/雨血)山無故自崩國分君德銷(春崩國/伐夏崩)
　(有大水秋崩有/大兵冬崩大饑)山分裂君臣等爭山吼作
　雷聲半年賊來山崩分其地有戰山中出
　異物非人所見者有形質音聲者其邑大
　水及饑荒山非時動摇主天下戰爭山忽
　生光臣下不祥山忽赤如血者諸侯不助
　父子絶山化爲人形其國虚山洞中水漱
　瑶音聖主臨朝(瑶音即/玉音也)山見青黑氣即山
　水害人物山有白氣如練玉乃呈祥山有
　五色霞彩見合王昇平民安樂龜生緑毛
　(見之/太平)龜白眼如珠明君出見龜如玉合聖
　主將出蟹衆出主大風海螺鳴主大風蚌
　吐光主隂雨枯螺自鳴主禍亂龜與蛇交
　見之衆者主國敗政螺蛤相鬭賊軍生亂
　飛鳥食蛤主饑荒龜作人言主臣反叛龜
　鱉食魚主饑荒龜三足主太平龜三尾主
　豐登龜九尾國有昌龜四目天下亂螺蛤
　甚衆主民災患螺蛤水上亂游走主兵亂
　鱉白色外臣反叛鱉三足諸侯得王蟹四
　甲者戰爭龜鱉游於市主兵亂龜生角主
　攙搶鱉生角小人得位霜依時令國有威
　嚴日中霜未消見日而反爲霜此臣行刑
　不避君也霜下日未出而消此人君不行
　刑罰霜見日而不消此人君執堅不可犯
　或不見星而有霜此臣行君誅罰霜不殺
　物臣改君威霜下有聲兵來伐人春三月
　霜殺草木有兵歲饑季秋不霜國政失事
江海百川及井鱗蟲辰星水雹雪應水
　北方辰星水德上應太陽寒水司天中合
　水運下應太陽在泉辰星非常可見見之
　光彩順度以合民安太平辰星見大且光
　芒主大寒雪辰星見之小且昏主民災辰
　星見之光而不芒明且瑩主文明聖德也
　辰星下有黑氣繞之主大水辰星小且黄
　色主冬温不寒辰星失度動摇遊走皆主
　凶年壬癸水德也河出圖洛出書醴泉生
　甘露降皆主明君之瑞也(黄帝生壽丘生/時醴泉出應瑞)
　(符明君/之德也)海不揚波明君之德黄河澄清以
　應太平(遇明時即清非三/千年一度清也)水不潤下即刑
　不正百川潮宗君持政事水變如血其地
　殺人(陳太建二年江水變爲血至金/陵其後兵起後主國亡之兆)水中
　洲嶼長其分野益土星墜爲水主兵喪水
　旱荒饑之災天不雨而生泉其國大水天
　不雨而涌泉民(亂吴孫休永安五年八月/壬午江水溢長後二年)
　(起大/兵)水忽逆流婦人惑亂政流水不行天
　下饑荒停水忽流天下兵起流水忽易道
　國易政令都邑水忽自絶及易其處所邑
　人流亡池水忽自盈溢國君亡清水忽濁
　天將亂水自流於朝市兵亂政水結冰於
　季春國失政夏水爲冰歲不登秋水爲冰
　歲主亂世冬水不冰即民病水忽自鳴民
　苦水作金聲人民别國土水忽出於石縫
　臣下謀位井水溢出人逃難走井水忽濁
　天下攙搶井中有聲憂兵起井中出黑雲
　有大水夏井有氣出即隂陽失正天下民
　病井中起雷即旱澇不匀江河中見龍卵
　主大水人家中庭忽出水將大富陂澤忽
　自竭邑虚不利河涸無水是謂隂反五年
　人流亡海潮不及君道虧河水涌起水如
　山峯是謂威厭五年臣背叛海潮乆不退
　國有亂政海涌水高如山世亂不寧江河
　忽變六年國易主湖如海潮主臣反高陵
　變野澤主削其地流水浮金主太平流水
　浮文字主太平流水浮錦綉主民災水流
　浮異木明君將出見流水浮異獸主世亂
　兵雹及雪皆合水化也夏有雹即藏冰不
　時也(冬時斗建北陸日躔虚宿國家當藏/冰藏冰要祀宗廟如不依時即夏雹)
　(至/也)雹過人君要聞其過雹下殺鳥君聽讒
　言雹下剥樹皮折木枝即君行酷瘧民有
　自害者也雹下殺五穀雹上如有眼即天
　罰之戒民過也雹下如珠君欲害民雹下
　如鵝卵人君侮慢也雹下如鳥觜天戒臣
　讒言也凡太陽司天即寒侵夏令夏令奉
　天不行炎灼即雹不至如君相二火不奉
　天即行炎令即冰雹至故名天休火化也
　凡冬行大寒不下雪君無政事也冬有雨
　無雪是隂陽易令也雪下空中大至地小
　是刑有失政也雪下積雪如人形者民災
　雪下積雪如飛鳥形國有讒臣也雪下積
　雪如狼虎隂地兵勝雪下漫物不漫山國
　不奄大賢也雪下未至地却上而復下君
　欲冤無罪雪下而温此君免有罪鱗蟲水
　之形化之用也龍來見主太平魚生二頭
　主戰爭黄龍見君瑞(舜攝位有黄龍負玉/環而見顯大聖明君)
　龍鬭國有爭(魯昭公時有龍鬭子/産曰修德可無患也)龍下飲
　軍營中水國虚龍見於川君有災龍入人
　居室若出去池中皆臣下謀上蛇集道上
　及都邑鬭於市國不祥蛇冬見於正寢凶
　勿殺之蛇交於市國亡冬見蛇於市大臣
　謀蛇入井中民疾患蛇生兩頭主戰爭蛇
　生一角諸侯王蛇生二足民災患蛇生二
　尾賊寇多蛇生四足主攙搶人民呼蛇作
　龍國不安蛇生鼠頭國之虚蛇生鳥觜見
　之凶蛇生人頭民災死蛇生鳥翼起奸雄
　魚生頭似獸國不安魚生人頭多疾病魚
　生鳥觜見之災比目見衆恩行於天下也
　鯉魚生角諸侯聽政天雨下魚有兵喪魚
　行人道兵亂世海罰大魚出於陸地主大
　臣薨鯨魚出海世主亡魚生鳥翼世將亂
　魚生四目主災凶魚衆見主不稔魚賤於
　市將饑荒魚生鳥尾國將變鯢魚見衆小
　兒災魚如女面奸淫亂江湖絶魚暴兵起
　(吴楚及吴王劉淖關□女海魚/爲鹽其年魚絶於江湖其時亂)魚飛去水
　不還國暴兵魚生三口國不祥魚無目國
　政虧魚生人手起攙搶魚躍出水人民災
　魚生人足小人爲臣魚無尾世亂人流散
　魚相群鬭主兵亂
　已上五等變異之化非變異自古有之即
　隨天地運氣報應生也即凶應凶兆吉應
　吉祥也
　　　生禀化源紀篇
且夫有物混成自元始虚無一炁凝然太初
妙道之始從無入有天地未形之時太初結
而成太極太極判而生天地即以清氣上昇
爲天濁氣降下爲地地之隂精爲月天之陽
精爲日日月交合而生五星於天地始開闢
中有子號五行即與五星一類六氣一
即地生淵源爲水月之坎位爲北即先生水
水數故一次天之陽氣爲火日之離位居南
故次生火火數二次水脉資生乃成草木坎
位北方生於震震生東方木故木數三其次
元之化生山嶽山嶽之中産金玉故坤元之
位生於兊兊生西方金故金數四次四方被
象生中土故土數五而居中央於是五行中
以土爲尊者即坤土是也此非是火之子也
此是太初始分濁氣下降爲地也即坤元也
坤元始於太初妙道故坤土尊也次有火生
之子者即中央土也非坤元也即坤與中央
須分兩位也即在地成形爲五行在天爲氣
名六氣即天之號令乃爲風即厥隂木是也
故爲初氣東風生和乃爲喧即少隂君火是
也故爲二氣喧中有熱乃爲暑即少陽相火
是也故爲三氣暑中蒸溽乃爲濕太隂土是
也故爲四氣雨濕之中化爲清陽明金是也
故爲五氣清中生寒乃爲凛太陽水是也故
爲六氣寒中生風終復初也從此至今如環
無端終而復始也即天生歲星地生木地生
木時天生風丁壬相合生毛蟲天生熒惑地
生火地生火時天生熱戊癸相合生羽蟲即
君相二火同天生鎮星地生土(坤士先生巳/火即此時火)
(生土/也)地生土時天生濕濕化爲雨露也甲己
相合生倮蟲天生太白地生金地生金時天
生清(又金化燥者何也故辛嫁丙爲夫庚壬/時辛歸辛歸時戴火金歸故金化燥也)
(即夫之令也此凊/化者是金本性也)乙庚相合生甲蟲天生辰
星地生水地生水時天生寒丙辛相合生鱗
蟲也天生生氣地生春地生酸時大生角木
運流行乃生青青龍之象配於東方天生長
氣地生夏地生苦時天生徵火運流行乃生
赤朱雀之象配於南方天生化氣地生長夏
(即夏季是也土王四季即季夏應坤眞/士位也名長夏者即長養之時者也)地生
甘時天生宫土運流行乃生黄貴神之象配
中坤(貴神總諸/土神也)天生收氣地生秋地生辛時
天生商金運流行乃生白白虎之象配於西
方天生藏氣地生冬地生鹹時天生羽水運
流行乃生黑玄武之象配於北方地生坎卦
天生一宫地生坤卦天生二宫地生震卦天
生三宫地生巽卦天生四宫地生中士天生
五宫地生乾卦天生六宫地生兊卦天生七
宫地生艮卦天生八宫地生離卦天生九宫
九宫配地八卦畫地天九爲奇數乃陽也地
八爲偶數乃隂也即天奇陽生造地偶隂生
化即名造化也故陽造而隂化也即名造生
化源也故造化二字即隂陽相生也究其宗
則隂陽并生於太初也後來隂陽相生也即
陽生隂中隂生陽中也即陽極生隂隂極生
陽也且夫草木果穀花卉萬物即性生之宗
祖皆是大道自然一氣而成也然後分造化
也即以苗爲造子爲化也若以苗從子生子
自苗成如此究之即不可竅源也即始於天
地自然一氣爲初也當此時根苗齊生也後
來苗生子子生苗故名造化也故以苗爲造
生子爲化源也萬化源也如此五蟲之化亦
然也五蟲者即總世界之中萬般動活之類
不離五蟲也即總而分五以應五行也且夫
人者應土爲倮蟲如爲倮蟲之長也始自太
初太極天地初開闢一氣大道自然而成也
當此之時男女并生後來因交合而生人也
即以身爲造生也隂氣爲化源也(隂氣者即/男莖物女)
(牝所也爲/化源也)即身生隂器隂器生人因交合而
成也如萬物苗生子子生苗也又如鳥下卵
卵自鳥下鳥自卵生如此即不可窮其源也
究其始自天地初分自然之化下亦然雌雄
并生後分造化因交合而成也卵中生鳥各
有雌雄也故以形爲造生卵是化源今說此
即五蟲皆如是即萬種生化皆以天地始也

素問六氣玄殊宻語卷之十六
素問六氣玄珠宻語卷之十七基十三
　　　　啓玄子述
　　　六元還周紀篇
　帝曰太陽之政奈何岐伯曰辰戌之紀也
　太陽(木運太陽/故以爲初)太角(中木運太過角/木音故太角也)太隂(下/見)
　(太隂/在泉)壬辰壬戌(戌正化/辰對化)其運風(木化風也丁/壬木運故風)
　(化)其化鳴紊啓拆(得初氣風鳴條紊裂啓/拆萬物萌芽始生也)其
　變振拉摧拔(風本木化太過/即自傷木也)其病眩掉目瞑
　(氣令太過/即肝自病)太角初(以木爲初即壬/戌對壬辰正)少徵(即壬/戌生)
　(癸亥壬辰生癸巳此初元生二元癸/火運巳亥隂故少徵徵即火之隂也)太宫(此/癸)
　(亥生甲子癸巳生甲午也子午陽年也故太/過甲土運故太宫宫土音也此資生第三元)
　少商(此甲子生乙丑甲午生乙未乙金運丑/未隂年不及故少商商金音也此資生)
　(第四/元也)太羽終(常以木初水終是六氣之首尾/也即角羽二字見初終也此是)
　(乙丑生丙寅乙未生丙申也丙水運寅申陽/年主太過故太羽羽水音也此資生第五元)
　少角(此一隂素問中不下即隱於還周也此/第六元復始還周也却至於角也即復)
　(於始也次有位即别起元頭此第六元丙寅/生丁卯丙申生丁酉丁木運故少角卯酉)
　(隂年不及故少也即丁復見壬也丁壬合/其干德丁壬木運復見角故曰還周也)
　太陽(火運太陽故爲/第二是司天也)太徵(中火運太過徵/火音故太徵)太
　隂(下見太/隂在泉)戊辰戊戌(辰對化/戌正化)其運熱(戊火運/辰戌陽)
　(年火行熱/令故熱)其化暄暑鬱燠(皆火其氣有/餘故熱甚也)其變
炎烈沸騰(火令盛變野水如湯故沸騰也應/火太過也此即不然也若戊寅戊)
(申戊子戊午皆應熱化主太過今不然/者戊戌戊辰上太陽水司天故不應也)其病
熱鬱(亦不/應也)少徵(徵火音也即戊辰戊戌戊火/運辰戌陽年也陽年當大過)
(今反少徵者司天/水剋之故少徵也)少宫(即戊辰生己巳戊戌/生己亥也己土運己)
(亥隂年隂年不及故少宫也宫/士音也此資生第二元故也)太商(此己巳/生庚午)
(己亥生庚子庚金運故商也子午陽年陽年/主大過故太商商金音也此即資生第三元)
(也)少羽終(羽水主終也此即庚子生辛丑庚/午生辛未也辛水運也丑未隂年)
(不及故少羽羽水音/也此資生第四元也)太角初(常以木爲初氣/也此是辛丑生)
(壬寅辛未生壬申也壬木運故角也寅申陽/年陽年主太過故太角角木音也此資生第)
(五元/也)少徵(此壬寅生癸卯壬申生癸酉癸火/運故徵卯酉隂年隂年不及故少)
(徵徵火音也前元首戊今六元見/癸戊癸干合火也故曰還周也)
太陽(司天也上運太/陽故爲第三)太宫(中見士運/宫土音也)太隂(下/見)
(太陽/在泉)甲辰歲會甲戌歲會(戌正化辰對化運/同在泉土故名同)
(歲/會)其運隂埃(士運行濕化故/沉隂埃昏也)其化柔潤重澤
(土施雨令即霢霂霏/微即萬物潤澤也)其變震驚飄驟(甚即雷/震暴驟)
(主下大雨/施行也)其病濕下重(太過即傷脾/病多泄沾也)太宫(士/音)
(也甲土運即甲辰甲戌辰戌陽/年陽年生太過故太宫爲元首)少商(此甲辰/生乙巳)
(甲戌生乙亥乙金運商金音己亥隂年/隂年不及故少商也此資生第二元也)太羽
終(此乙巳生丙午乙亥生丙子丙水運羽水/音也子午陽年陽年主太過故太羽也此)
(資生第/三元也)太角初(此丙午生丁未丙子生丁丑/丁木運角木音也丑未隂年)
(當不及今太角者何丁本在未此中合直符/故太角也即丁未太角丁丑少角故兩說也)
(此資生第/四元也)太徵(此丁未生戊申丁丑生戊寅/戊火運徵火音寅申陽年主)
(太過故太徵此/資生第五元)少宫(此戊寅生己卯戊申生/己酉己土運宫土音也)
(此以復見甲甲己相合/此六元還周復始也)
太陽(司天也此金運/太陽故爲第四)太商(中見/金運)太隂(下見太/隂在泉)
庚辰庚戌(辰對化/戌正化)其運凉(金運行清令/故凉金之性)其化
霧露蕭飋(金布氣候白埃之中霧生霜/露樹木凋零金風蕭飋也)其變
肅殺凋零(金運行肅殺葉不/待黄而蒼落凋衰)其病燥背瞀胷
滿(金病乃燥太過即肺病/乆及於肝故胷滿瞀悶)太商(商金音也庚/金運庚辰庚)
(戌辰戌陽年/故太商也)少羽終(此庚辰生辛巳庚戌生/辛亥也辛水運羽水音)
(也己亥隂年不及故/少羽此資生第二元)少角(此辛巳生壬午辛/亥生壬子壬木運)
(角木音子午陽年陽年當太過今少角者此/爲午爲火木得火而虚也故少角即壬午少)
(角壬子太角故兩/說此資生第三元)太徵(此是壬午生癸未壬/子生癸丑癸火運徵)
(火音丑未隂年當不及今太徵者何也此癸/本在丑名干合直符故癸丑太徵癸未少徵)
(資生此/第四元)少宫(此是癸未生甲申癸丑生甲寅/甲土運宫土音也寅申陽年當)
(太過今少宫者此是申爲金名支罰干虧即/甲懼申故少宫即甲申少宫甲寅太宫兩說)
(此資生/第五元)少商(此甲申生乙酉甲寅生乙卯乙/金商金音卯酉隂年故少商此)
(第六元首庚尾乙乙/庚合商名曰還周也)
太陽(司天也水運太/陽故爲第五)太羽(中見/水運)太隂(下見太/隂在泉)
丙辰丙戌(辰對化/戌正化)其運寒(水行寒令/故寒化也)其化凝
慘凛冽(上見司天水中見水運故/二水相合故凝慘凛冽)其變冰雪
霜雹(二水相合即易反冷行炎即冰/雹殺之冬政嚴凝大雪布化也)其病大
留於溪谷(病在腎乆及於心病留畜/血於下可刺溪谷穴也)太羽終
(此水運丙水也羽水音也/辰戌陽年太過故太羽)太角初(此丙辰生/丁巳丙戌)
(生丁亥也丁木運角木音也己亥隂年當少/角今太角者此己亥年也上見厥隂司天丁)
(合天符故太角/此資生第二元)太徵(此丁巳生戊午丁亥生/戊子戊火運徵火音子)
(午陽年陽年太過故/太徵此資生第三元)太宫(此戊子生己丑戊/午生己未己土運)
(宫土音丑未隂年當不及今太宫者是己本/生未干合直符也故太宫即己未太宫己丑)
(少宫兩/說四元)少商(此己丑生庚寅己未生庚申庚/金運商金音寅申陽年當太過)
(今少商者此寅申上見相火/剋之名天刑此資生第五元)少羽(此庚申生/辛酉庚寅)
(生辛卯辛水運羽水音此辛/見丙後水運第六元還周也)
帝曰願明陽明之政奈何岐伯曰卯酉之紀
也
陽明(司天也水運陽/明故爲第一也)少角(中見/木運)少隂(下見少/隂在泉)
清熱勝復同(此木不及災三宫即金行清於/木勝至甚火來復勝金被火勝)
(木廼平復即名清勝/熱復同初初勝也)正商(司天陽明金也有/味復之年天不太)
(盛故/正商)丁卯歲會(丁未運卯爲木也/運與年同故歲會)丁酉(正化/也不)
(名/會)其運風清熱(風即木木運化清即金來剋/木熱即火復勝金故三化)
正角初(角木音也丁木運也卯酉隂年當少/角爲丁卯卯木爲歲會當太角今正)
(角金勝之下太也丁酉/少角也即兩說此元首)少徵(此丁卯生戌辰/丁酉生戊戌戊)
(火運徵火音也辰戌陽年當太徵今少/徵者上見司天水剋之此資生第二元)少宫
(此戊戌生己亥戊辰生己巳土運宫土音己/亥陽年主不及故少宫此資生第三元也)
太商(此己亥生庚子己巳生庚午庚金運商/金音也子午陽年當太角今少商者何)
(也此子午年上見少隂君火司天天火剋/之命日天刑故少商此資生第四元也)少
羽終(此庚午生辛未庚子生辛丑辛水運羽/水音也丑未隂年隂年主不及故少羽)
(也此資生/第五元也)少角初(此辛未生壬申辛丑生壬/寅壬木運角木音也寅申)
(陽年當太角今少角者何也此申爲金剋木/運名天刑即申少寅太此還周之說詳矣)
陽明(司天也火運陽/明故爲第二)少徵(中見/火運)少隂(下見少/隂在泉)
(下合同火/同歲會)寒雨勝復同(火不及災九宫水行/寒勝之勝至甚也士)
(行雨令復勝水火廼/平故寒雨勝復同)癸卯癸酉(酉正化/卯對化)其運
熱寒雨(熱者火運本化寒者水來行/勝雨者土復勝水故三化)正徵(癸/卯)
(癸酉火運徵火音也卯酉隂年當少/徵今正徵者地火少隂符之此元首)太宫(此/癸)
(卯生甲辰癸酉生甲戌甲土運宫士音也辰/戌陽年陽年太過故太宫此資生第二之元)
(也)少商(此甲辰生乙巳甲戌生乙亥乙金運/商金音也巳亥隂年故少商此資生)
(第三/元)太羽終(此乙巳生丙午乙亥生丙子丙/水運羽水音也子午陽年故太)
(羽此資生/第四元)太角初(此丙午生丁未丙子生丁/丑丁木運角木音也丑未)
(隂年當少角今太角者何也此丁本在未名/干合直符故太角即未太丑少兩說此資生)
(第五/元也)太徵(此丁未生戊申丁丑生戊寅此前/癸見戊戊癸合火運合元此第六)
　(還周/始)
陽明(司天也土運陽/明故爲第三)少宫(中見/士運)少隂(下見少/隂在泉)
風凉勝復同(土不及災五宫木行風令來勝/之勝至甚也金來復勝凉剋風)
(士乃平故名/風凉勝復同)己卯己酉(酉正化/卯對化)其運雨風凉
(雨者土之本化風者木來勝/土凉者金復勝木故二化也)少宫(此己酉己/卯歲己士)
(宫此/元首)太商(此己卯生庚辰己酉生庚戌庚金/運商金音也辰戌陽年陽年當太)
(過故太商此/資生第二元)少羽終(此庚戌生辛亥庚辰生/辛巳辛水運羽水音也)
(巳亥隂年不及故少/羽此資生第三元)少角初(此辛巳生壬午/辛亥生壬子壬)
(木運角木音也子午陽當太角今少角者爲/午爲火木見火虚故少角即子太午少也)
(此資生/四元也)太徵(此壬午生癸未壬子生癸丑癸/火運徵火音也丑未隂年當少)
(徵今太徵者此癸本在丑名干合直符故/太徵即丑太未少也此資生第五元也)太
宫(此癸未生甲申癸丑生甲寅甲土運宫土/音也首己終甲申巳合土此第六元周而)
(復始/也)
陽明(司天也金運陽/明故爲第四也)少商(中見/金運)少隂(下見少/隂在泉)
(即地勝/金運)熱寒勝復同(金不及災七宫即火行/熱令來勝之勝至甚也)
(金有子即水行寒來復勝火金/乃平調故名熱寒勝復同也)乙卯乙酉歲
會太一天符(歲會者乙本在卯故名歲會也/太一天符者三合會也即上見)
(陽明金中金運下酉爲金三/金相合命曰太一天符也)其運凉熱寒(凉/者)
(金運本化也即三合會金少當太/即熱寒二化不應即勝復不至也)太商(乙卯/乙酉)
(乙金運商金音也卯酉隂年當少商今太商/者即是太一三合會故太商爲此元首也)
太羽終(此乙卯生丙辰乙酉生丙戌丙水運/羽水音也辰戌陽年太過故太羽此)
(資生第/二元也)太角初(此丙辰生丁巳丙戌生丁亥/丁木運角木音也巳亥隂年)
(當少角今太角者即己亥厥隂木司天/運合天符故太角此資生第三元也)太宫
(此戊午生己未戊子生己丑己士運宫土音/也丑未隂年當少宫今太宫者何也即己本)
(在未此干合直符故太宫即/未太丑少此資生第五元也)太商(此己未生/庚申己丑)
(生庚寅庚金運即首乙尾庚庚乙○第四原/合金運此第六元還周復始也無)
陽明(司天也水運陽/明故爲第五)少羽(中見/水運)少隂(下見少/隂在泉)
(運水剋/地火也)雨風勝復同(水不及災一宫即土行/雨令來勝之勝至甚也)
(水有子爲木即木來復勝之風勝/雨也水乃平此風雨勝復同也)辛卯辛酉
(酉正化/卯對化)其運寒雨風(寒者水運之本化也雨/者土來勝之風者木來)
(復勝之故/三化令也)少羽終(辛卯辛酉辛水運羽水音/也卯酉隂年不及故少羽)
(元/首)太角初(此辛卯生壬辰辛酉生壬戌壬木/運角木音也辰戌陽年故太角此)
(資生第/二元)太徵(此壬辰生癸巳壬戌生癸亥癸/火運徵火音也巳亥隂年當少)
(徵今太徵者何也此爲火年支佐之故大徵/即癸巳太徵癸亥少徵當兩說之此資生第)
(三/元)太宫(癸巳生甲午癸亥生甲子甲士運宫/士音也子午陽年故太宫此資生第)
(四之/元也)太商(此甲午生乙未甲子生乙丑乙金/運商金音也丑未隂年當少商今)
(太商者何也此丑未土七生金金/資之故太商此資生第五元也)太羽終(此/乙)
(未生丙申乙丑生丙寅丙水運羽水音也辛/首丙尾丙辛合元羽水此第六元還周復始)
帝曰善少陽之政奈何岐伯曰寅申之紀也
少陽(司天也木運少/陽故爲第一)太角(中見/木運)厥隂(下見厥/隂木在)
(泉運木相/合同歲會)壬寅壬申(寅正化/申對化)其運鼓風(木運/行風)
(化/令)其化鳴紊啓拆(木太過風鳴條紊啓地裂/啓萌開拆花卉春風啓發)
(也)其變振拉摧拔(木怒即風傷其/木故摧拔隕落)其病掉眩
支脅驚駭(太過即傷肝乆/及於脾病也)太角初(壬寅壬申/壬木運角)
(木音也寅申陽年/故太角即元首)少徵(此壬寅生癸卯壬申/生癸酉癸火運徵火)
(音卯酉隂年當不及故少/徵也此資生第二元也)太宫(此癸卯生甲/辰癸酉生甲)
(戌甲士運宫土音也辰戌陽年陽/年太過故太宫此資生第三元)少商(此甲/辰生)
(乙巳甲戌生乙亥乙金運商金音也巳亥/隂年隂年不及故少商此資生第四元)太
羽終(此乙巳生丙午乙亥生丙子丙水運羽/水音也子午陽年太過故太羽此第五)
(元/也)少角初(此丙午生丁未丙子生丁丑丁木/運角木音也首壬尾丁丁壬合木)
(運此第六元/還周復始)
少陽(司天也火運少/陽故爲第二也)太徵(中見火運/上與天同)厥隂(下/見)
(厥隂木/風在泉)戊寅天符戊申天符(符者合也上少/陽火司天中戊)
(火運上與/天同合德)其運暑(火運/暑化)其化喧囂鬱燠(相火/化第)
(三氣當此萬物/喧囂茂盛也)其變炎烈沸騰(火太過炎灼/流金即野澤)
(如湯/沸)其病上熱鬱血溢血泄心痛(火太過即/傷心乆及)
(於肺火司天熱病行於上也血溢即吐血/叨血血泄即下血便血心痛即心中滿痛)太
徵(戊寅戊申戊火運徵火音也寅申/陽年太過故太徵也此爲元首也)少宫(此/戊)
(寅生己卯戊申生己酉也己土運宫/土音也卯酉隂年少宫此第二元)太商(此/己)
(卯生庚辰己酉生庚戌庚金運商金音也辰/戌陽年主太過故太商也此資生第三元也)
少羽終(此庚辰生辛巳庚戊生辛亥辛水運/羽水音也巳亥隂年隂年不及故少)
(羽也此資/生第四元)少角初(此辛巳生壬午辛亥生壬/子壬木運角木音也子午)

(陽年太過當太角今少角者何也即午爲火/木逢火虚故壬午少角壬子太角故兩說之)
(此資生第/五元也)太徵(此壬午生癸未壬子生癸丑/癸本在丑干遇直符故太徵)
(即首戊尾癸戊癸合/火運此元首還周)
少陽(司天也土運少/陽故爲第二也)太宫(中見/土運)厥隂(下見厥/隂木在)
(泉地剋/運之土)甲寅甲申(寅正化/申對化)其運隂雨(士運行/雨令化)
其化柔潤重澤(己化濕時令溽暑即萬物柔/潤太過即乆雨沉隂謂之重)
(澤)其變振驚飄驟(怒即暴卒注/下謂之變也)其病體重胕
腫痞飲(太過即脾病/乆及於腎也)太宫(甲寅甲申甲土運/宫土音也寅申陽)
(年陽年太過故太/宫也此元首也)太商(此甲寅生乙卯甲申/生乙酉乙金運商金)
(音也卯酉隂年不及當少商今太商者何故/也此上見陽明金運合天符也此資生第二)
(元/也)太羽終(此乙卯生丙辰乙酉生丙戌丙水/運羽水音也辰戌陽年太過故太)
(羽也此資生/第三元也)太角(此丙辰生丁巳丙戌生丁/亥丁木運角木音也巳亥)
(隂年當少角今太角者何也此土見/厥隂木司天合木也此資生第四元)太徵(此/丁)
(巳生戊午丁亥生戊子戊火運徵火音也/子午陽年主太過故太徵此資生第五元)少
宫(此戊子生己丑戊午生己未首甲尾/己合土運此第六元還周而復始也)
少陽(司天也金運少/陽故爲第四)太商(中見/金運)厥隂(下見厥/隂木在)
(泉運金剋/地木也)庚寅庚申(寅正化/申對化)其運凉(金運行/凉化令)
其化霧露清切(金太過即白埃四起化爲/霧露清切金性清冷也)其
變肅殺凋零(變者變令非常也金怒白氣/化殺即草木蒼落不待於黄)其
病肩背胷中(太過即傷肺/乆及於肝病)少商(庚寅庚申庚/金運商金音)
(也寅申陽年當太商今反少商者何也即上/見少陽相火司天天火刑之故名天刑也故)
(少商即巳上化/令皆不應也)少羽終(即庚寅生辛卯庚申/生辛酉辛水運羽水)
(音也卯酉隂年不及故少/羽也故此資生第二元也)太角初(此辛卯生/壬辰辛酉)
(生壬戌壬木運角木音也辰戌陽年/陽年太過故太角此資生第三元也)太徵(此/壬)
(辰生癸巳壬戌生癸亥癸火運徵火音也巳/亥隂年隂年不及當少徵今太徵者何也即)
(巳爲火此得年支合故太徵也即巳/太亥少即兩說此資生第四之元也)太宫(此/癸)
(巳生甲午癸亥生甲子甲士運宫土音/也子午陽年故太宫此資生第五元也)少商
(此甲午生乙未甲子生乙丑乙金運商金音/也即首庚尾乙乙逢庚合其金即商却還復)
(也)

少陽(司天也水還少/陽故爲第五)太羽(中見/水運)厥隂(下見厥/隂木在)
(泉/也)丙寅丙申(寅正化/申對化)其運寒肅(運水當/寒肅令)其化
凝慘凛冽(水太過運行此化凝即冰凍也慘/沉隂也凛冽即寒甚也即運水勝)
(天/火)其變冰雪霜雹(令變非常氣過也德化冰/凝布化即霜雪殺化即冰)
(雹不待/於冬)其病寒浮腫(病本於腎/乆及於心)太羽終(丙寅/丙申)
(丙水運羽水音也寅/申陽年故太羽元首)太角初(此丙寅生丁卯/丙申生丁酉丁)
(木運角木音也卯酉隂年不及當少角今太/角者即卯木歲會即卯太酉少此資生第二)
(元/也)太徵(即丁卯生戊辰丁酉生戊戌戊火運/徵火音也辰戌陽年太過故太徵也)
(此資生第/三元也)太宫(此戊辰生己巳戊戌生己亥/己士運宫士音也巳亥隂年)
(不及當少宫今太宫者即六巳在/地户巳是也此資生第四元也)少商(此己/巳生)
(庚午己亥生寅子庚金運角金音也子午陽/年太過今少商者何也謂午爲火少隂司天)
(火即天刑之故少/商此資生第五元也)少羽終(此庚午生辛未/庚子生辛丑辛)
(水運羽水音也辛逢丙合水/運羽此六元還周復見羽也)
帝曰善聞太隂之政奈何岐伯曰丑未之紀
也
太隂(司天也木運太/隂故爲第一也)少角(中見/木運)太陽(下見太/陽在泉)
清熱勝復同(木不及災三宫即金行清令來/勝之勝至甚也火來復勝之木)
(廼平調故名清/勝熱復勝也)正宫(不及之年司天士平/故正宫即五位皆同)丁
丑丁未(未正化/丑對化)其運風凉熱(風者木運之本/化也凉者金來)
(行勝化之熱者火/復勝金故三化也)正角初(丁丑丁未丁木運/角木音也丑未隂)
(年當不及故少角今言正角者即丁本在未/名干合直符亦當大角也爲上見士司天即)
(木運承之氣半歸士運又减之故/正角即未正丑少兩說之元首)太徵(即丁/丑生)
(戊寅丁未生戊申戊火運徵火音也寅申陽/年陽年太過故太徵此資生第二之元也)
少宫(此戊寅生己卯戊申生己酉己士運宫/士音也卯酉隂年不及故少宫此第三)
(元/也)太商(此己卯生庚辰己酉生庚戌庚金運/商金音也辰戌陽年太過故太商也)
(此資生第/四元也)少羽終(此庚辰生辛巳庚戌生辛/亥辛水運羽水音也巳亥)
(隂年隂年不及故少羽/也此資生第五元也)少角初(此辛巳生壬/午辛亥生壬)
(子壬木運午爲火木逢火虚故少/角丁逢壬合木運還周復始於角)太隂(司天/也火)
(運太隂故/爲第二也)少徵(中見/火運)太陽(下見太陽水在泉/地水勝於運火也)
寒雨勝復同(火不及災九宫即水行寒令來/勝之勝至甚即士行雨化復勝)
(之故曰寒雨/勝復同也)癸丑癸未(未正化/丑對化)其運熱寒雨
(熱者火運之本化也寒者水令來勝火也/雨者士令來復勝水故行此三化令也)少
徵(癸丑癸未癸火運徵火音也丑未隂年當/少徵也癸雖在丑見直符即地見太陽水)
(剋之故少徵也/此爲元首也)太宫(此癸丑生甲寅癸未生/甲申甲士運宫土音也)
(故寅申陽年太過故/太宫此資生第二元)太商(此甲寅生乙卯甲/申生乙酉乙金運)
(商金音也卯酉隂年當少商今太商者上見/陽明金運合天金日天符故太商此資生第三)
(元/也)太羽終(此乙卯生丙辰乙酉生丙戌丙水/運羽水音也辰戌陽年太過故太)
(羽此資生/第四元也)太角(此丙辰生丁巳丙戌生丁亥/丁木運角木音也巳亥隂年)
(當少角上見天符/故太角第五元也)太徵(此丁巳生戊午丁亥/生戊子戊見癸合火)
(運此第六元/復還徵者也)
太隂(司天也士運太/隂故爲第三也)少宫(中見/土運)太陽(下見太/陽水在)
(泉土還上與/天同下勝地)風清勝復同(土不及災五宫即/木行風化木來勝)
(於土勝至甚也即金行清令復勝於木土廼/平調故名風清勝復同同者金勝同前勝也)
己丑太一天符己未太一天符(己運士丑未/年土上太隂)
(司天土三者合會/故名太一天符也)其運雨風凉(土行雨令土/本化也風者)
(木來勝土也凉者金來勝木也土合天/符惟土雨獨化即風凉二化不來勝)太宫
(己丑己未己土運宫士音也上/合天符故太宫此爲元首也)少商(即己丑/生庚寅)
(己未生庚申庚金運商金音也寅申陽年太/過當太商今少商者即寅申上見少陽相火)
(司天名曰天刑故少/商此資生第二元)少羽終(此庚寅生辛卯/庚申生辛酉辛)
(水運羽水音也卯酉隂年不/及故少羽也此資生第三元)太角初(此辛卯/生壬辰)
(辛酉生壬戌壬木運角木音也辰戌/陽年太過故太角也此資生第四元)太徵(此/壬)
(辰生癸巳壬戌生癸/亥癸生第二元也)太宫(已下/缺注)

太隂少商太陽
　　　　　執寒勝復同
乙丑乙未
　　　其運凉熱寒
　　　　　　　　　　太商

　　　　　　太羽終

　　　　　　　　　　太角
　　　　　少徵
　　　　太宫
　　　　　太商

太隂少羽太陽
　　　　雨風勝復同

辛丑辛未(未正化/丑對化)其運寒雨風(寒者水/運之本)
(化雨者土來勝水風者水/復勝土故此三化令也)太羽終(辛丑辛未/辛水運羽)
(水音也丑未隂年當少羽今太羽者/即太陽在泉與地合故大羽此元首)少角初
(此辛丑生壬寅辛未生壬申壬木運角木音/也寅申陽年今少角者木見火虚上同天火)
(也故少角此資/生第一元也)太徵(此壬寅生癸卯壬申生/癸酉癸火運徵火音也)
(卯酉隂年當少徵今太徵者即卯/木生火火王也此資生第三元)太宫(此癸/卯生)
(甲辰癸酉生甲戌甲土運宫土音也辰/戌陽年太過故太宫也此資生第四元)少商
(此甲辰生乙巳甲戌生乙亥乙金運商金音/也巳亥隂年不及故少商也此資生第五元)
(也)太羽終(此乙巳生丙午乙亥生丙子丙終/見辛首丙尾辛共水運此六元羽)
(復還/周也)
帝曰善少隂之政奈何岐伯曰子午之紀也
少隂(司天也木運少/隂故爲第一)太角(中見/木運)陽明(下見陽/明在泉)
壬子壬午(午正化/子對化)其運風鼓(木運行/風化令)其化鳴
紊啓拆(木得初氣即發生萬物故風/鳴條紊裂啓拆萌牙生長也)其變振
拉摧拔(太過即令變/易也風傷木)其病支滿(太過即傷肝/乆及於脾也)
太角初(此壬子壬午壬木運角木音也/子午陽年當太角故爲元首也)太徵
(此壬午生癸未壬子生癸丑癸火運徵火音/也丑未隂年不及當少徵今太徵者即癸在)
(丑即干合直符也故丑太未少/也故兩說之此資生第二元也)太宫(此癸未/生甲申)
(癸丑生甲寅甲土運宫土音也寅申陽/年太過故太宫也此資生第三元也)太商
(此甲申生乙酉甲寅生乙卯乙金運商金音/也卯酉隂年不及當少商也今太商者何也)
(即上見陽明金司天令天/符也此資生第四元也)太羽終(此乙卯生/丙辰乙酉)
(生丙戌丙水運羽水音也辰戌陽年/太過故太羽也此資生第五元也)太角(此/丙)
(辰生丁巳丙戌生丁亥丁木運角木音也巳/亥隂年不及當少角也今太角者何也上見)
(厥隂木司天運合天符/也此丁逢壬還周也)
少隂(司天也火運少/隂故爲第二)太徵(中見/火運)陽明(下見陽/明在泉)
戊子天符戊午太一天符(符者合也運與天/同日天符也并年)
(三合會也天合三/元太一天符也)其運炎暑(太過有餘又與/天同即火氣盛)
(化故/炎暑)其化暄曜鬱燠(火運太過即暄熱曜明/也鬱燠即熱中於人民)
(病/也)其變炎烈沸騰(變易非常令也炎暑/盛化即水如湯沸也)其病
上熱血溢(太過即傷心/乆及肺病)太徵(戊子戊午戊火/運徵火音故爲)
(元首之/初氣也)太宫(此戊午生己未戊子生己丑己/土運未丑隂年當不及今太宫)
(者此己本在未合干直符/故太宫此資生第二元也)少商(此己未生庚/申己丑生庚)
(寅庚金運商金音也寅申陽年當太商今少/商者此庚申少陽相火司天天刑運故少商)
(此資生/第三元)少羽終(此庚寅生辛卯庚申生辛酉/辛水運羽水音也卯酉隂年)
(不及故少羽也/此資生第四元)太角初(此辛卯生壬辰辛酉/生壬戌壬木運角木)
(音也辰戌陽年太過故/太角此資生第五元也)太徵(此壬辰生癸巳/壬戌生癸亥癸)
(火運徵火音也巳亥隂年當不及今太徵者/此巳爲火即支合干德故太徵即癸逢戊戊)
(癸火運此第六/元徵得還周也)
少隂(司天也士運少/隂故爲第三)太宫(中見/土運)陽明(下見陽/明在泉)
(也)甲子甲午(午正化/子對化)其運隂雨(士運行濕化/令故隂雨也)
其化柔潤時雨(士化溽暑埃濕故柔潤/至第四氣中大雨時行)其變
飄驟震驚(令變易政即太過有餘即雨/暴卒注下雷雹震驚士勝也)其病
中滿身重(太過即傷脾乆/及於腎病也)太宫(甲子甲午甲/士運宫士音)
(也子午陽年故/太宫元首也)少商(此甲子生乙丑甲午生/乙未乙金運商金音也)
(丑未隂年不及故少/商此資生第二元也)太羽終(此乙丑生丙寅/乙未生丙申丙)
(水運羽水音也寅申陽年太/過故太羽此資生第三元也)太角初(此丙寅/生丁卯)
(丙申生丁酉丁木運角木音也卯酉隂年當/少角今太者此卯爲木也與運合歲會故太)
(角也此資生/第四元也)太徵(此丁卯生戊辰丁酉生戊/戌戊火運徵火音也辰戌)
(陽年故太徵也/此資生第五元)太宫(此戊辰生己巳戊戌生/己亥己士運宫士音也)
(巳亥隂年當少宫今太宫者即六巳在地户/巳是也己符巳故太宫己逢甲合土運此第)
(六元宫得/還周也)
少隂(司天也金運少/隂故爲第四)太商(中見/金運)陽明(下見陽/明在泉)
庚子庚午(午正化/子對化)其運凉勁(金運行清/勁凉化令)其化
霧露蕭飋(金運行白埃如霧/金風蕭蕭有聲)其變肅殺凋零
(金怒即變令蕭殺凋零/者金氣盛而蒼落凋零)其病上清(病者肺乆/及於肝也)
少商(庚子庚午庚金運商金音也子午陽年/太過當太商今少商者上見少隂君火)
(天刑之故少商/也此爲元首也)少羽終(此庚子生辛丑庚午/生辛未辛水運羽水)
(音也丑未隂年不及故少/羽也此資生第二元也)少角初(此辛丑生/壬寅也辛)
(未生丑申也壬木運角木音也寅申陽年太/過當太角今少角者何也上見少陽相火司)
(天火燃木損故/少角第三元也)太徵(此壬寅生癸卯壬申生/癸酉癸火運徵火音也)
(卯酉隂年不及當少徵今太徵者何也卯/木生於火故太徵也此資生第四元也)太
宫(此癸卯生甲辰癸酉生甲戌甲土運宫/土音也辰戌陽年太過故太宫第五元)少
商(此甲辰生乙巳甲戌生乙亥乙金運商/金音也乙庚合金運此第六元還周也)
少隂(司天也水運少/隂故爲第五)太羽(中見/水運)陽明(下見陽/明在泉)
丙子歲會(運水干水運與/年同日歲會也)丙午(正/化)其運寒(水/運)
(行寒化/令也)其化凝慘凛冽(水太過冰凝堅天慘/澹凛冽即寒甚極也)
其變冰雪霜雹(其令太過變失常令寒凛爲/德化霜雪爲布化水雹殺化)
(也)其病寒下寒濕(病在腎乆/及於心藏)太羽終(丙子丙/午丙水)
(運羽水音也子午陽/年故太羽此元首也)太角初(此丙子生丁丑/丙午生丁未丁)
(木運角木音也丑未隂年當少角即/丁寄未故太角此資生第二元也)太徵(此/丁)
(丑生戊寅丁未生戊申戊火運徵火音也寅/申陽年太過故太徵故此資生第三元也)
少宫(此戊寅生己卯戊申生己酉己土運宫/士音也卯酉隂年不及故少宫此資生)
(第四/元也)太商(此己卯生庚辰己酉生庚戌庚金/運商金音也辰戌陽年太過故太)
(商此資生/第五元也)少羽(此庚辰生辛巳庚戌生辛亥/辛水運羽水音也辛運丙丙)
(辛同羽此資生/第六元還周)
帝曰善聞厥隂之政奈何岐伯曰巳亥之紀
也
厥隂(司天也木運厥/隂故爲第一)少角(中見/木運)少陽(下見少/陽在泉)
清熱勝復同(木不及災三宫即金行清化來/勝木勝至甚也木有子即火行)
(熱化復勝於金木乃平/調故曰清熱勝復同)正角(木司天不及年/木在上得平正)
丁巳天符(對/化)丁亥天符(正/化)其運風凉熱(風者/木運)
(之本化也凉者金令來勝木也熱/者火令來復勝金也故此三化也)太角初(丁/巳)
(丁亥丁木運角木音也巳亥隂年不及當少/角今太角者一見厥隂木合天符故太角也)
(此元/首也)太徵(此丁巳生戊午丁亥生戊子戊火/運徵火音也子午陽年太過故太)
(徵此資生/第二元也)太宫(此戊午生己未戊子生己丑/己士運宫士音也丑未隂年)
(當不及今太宫者此己寄未干相/生故未太丑少此資生第二元也)少商(此己/丑生)
(庚寅己未生庚申也庚金運商金音也寅申/陽年當太商也今少商者此上見少陽相火)
(司天天刑之故少商/此資生第四元也)少羽終(此庚寅生辛卯/庚申生辛酉辛)
(水運羽水音也卯酉隂年不及/故少羽也此資生第五元也)太角初(此辛/卯生)
(壬辰辛酉生壬戌壬木運角木音也此丁/還見壬合木運此第六元還周復始也)
厥隂(司天也火運厥/隂故爲第二)少徵(中見/火運)少陽(下見少/陽在泉)
(也)寒雨勝復同(火不及災九宫即水行寒令/來勝火勝至甚士行雨令復)
(勝水火始平調故/寒雨勝復同也)癸巳(對/化)癸亥(無/化)其運熱寒
雨(熱者火運之本化寒者水令來勝之/雨者土令復勝水故此三化令也)太徵
(癸巳癸亥癸火運徵火音也巳亥隂年不及/故當少徵今太徵此卜見少陽相火在泉與)
(運火合歲/會故太徵)太宫(此癸巳生甲午癸亥生甲子/甲土運宫土音也子午陽年)
(太過故太宫也/此資生第二元)少商(此甲午生乙未甲子生/乙丑乙金運商金音也)
(丑未隂年不及故少/商此資生第三元也)太羽終(此乙丑生丙寅/乙未生丙申丙)
(水運羽水音也寅申陽年太/過故太羽也此資生第四元)太角初(此丙寅/生丁卯)
(丙申生丁酉丁木運角木音也卯酉隂年當/少角今太角者此卯本與木運同爲歲會)
(也故太角也此/資生第五元也)太徵(此丁卯生戊辰丁酉生/戊戌戊火運徵火音也)
(此癸首戊尾戊癸合火運/此資生第六元還周也)
厥隂(司天也士運厥/隂故爲第三)少宫(中見/士運)少陽(下見少/陽在泉)
風清勝復同(土不及災五宫即木行風令來/勝士勝至甚也即金行清令來)
(復勝木土始平調/故風清勝復同)己巳己亥(己對化/亥正化)其運雨
風凉(雨者士運之本化也風者水來勝土凉/者金復勝木故此三令之化雨風凉也)
太宫(己巳己亥己土運宫士音也巳亥隂年/當少宫今太宫者爲六巳在地户巳是)
(也故太宫/此元首也)少商(此己巳生庚午己亥生庚子/庚金運商金音也子午陽年)
(當太商今少商者上見少隂君火司/天天刑之故少商此資生第一元也)少羽終
(此庚午生辛未庚子生辛丑辛水運羽水音/也丑未隂年不及故少羽也此資生第三元)
(也)少角初(此辛丑生壬寅辛未生壬申壬木/運角木音也寅申陽年當太角今)
(少角者此寅申少陽相火司天火燔/即木損故少角也此資生第五元也)太徵(此/壬)
(寅生癸卯壬申生癸酉癸火運徵火音也卯/酉隂年當少徵今太徵者此卯爲木也火見)
(木王故太徵即年生之/也此資生第五元也)太宫(此癸卯生甲辰/癸酉生甲戌甲)
(士運宫土音也辰戌陽年當太/宫此甲還己合士運宫得還周)
厥隂(司天也金運厥/隂故爲第四)少商(中見/金運)少陽(下見少/陽在泉)
(地火剋運/是金也)熱寒勝復同(金不及災七宫即火/行熱令來勝金勝至)
(甚即水行寒令復勝火金/始平調故熱寒勝復同也)乙巳乙亥(巳對化/亥正化)
其運凉熱寒(凉者金運之本化也熱者火令/來勝金也寒者水令復勝火也)
(故此三化/凉熱寒也)少商(乙巳乙亥乙金運商金音也/巳亥隂年不及故少商元首)
(也)太羽終(此乙巳生丙午乙亥生丙子丙水/運羽水音也子午陽年故太羽此)
(資生第/二元也)太角初(此丙午生丁未丙子生丁丑/丁木運角木音也丑未隂年)
(當少角今太角者此丁寄未即干/合直符故太角此資生第三元也)太徵(此丁/未生)
(戊申丁丑生戊寅戊火運徵火音也/寅申陽年太過故太徵此第四元也)少宫(此/戊)
(寅生己卯戊申生己酉己土運宫土音也卯/酉隂年不及故少宫也此資生第三元也)
太商(此己卯生庚辰己酉生庚戌庚金運商/金音也首乙終庚乙庚合金商還之周)
(之)厥隂(司天也水運厥/隂故爲第五)少羽(中見/水運)少陽(下見/少陽)
(在泉運水/勝地火也)雨風勝復同(水不及災一宫即土/行雨令來勝水勝至)
(甚也水欲困即木行風令復勝/士水始平調故雨風勝復同)辛巳辛亥(巳/對)
(化亥/正化)其運寒雨風(寒者水運之化也雨者土/來勝水風者木來復勝土)
(故此三/化令也)少羽終(辛巳辛亥辛水運羽水音也/巳亥隂年故少羽此元首也)
少角初(此辛巳生壬午辛亥生壬子壬木運/角木音也子午陽年當太角今少角)
(者上見少隂火火燔木損/故少角此資生第二元也)太徵(此壬午生癸/未壬子生癸)
(丑癸火運徵火音也丑未隂年當不及今太/徵者即癸寄丑也干合直符故太徵第三元)
少宫(此癸丑生甲寅癸未生甲申甲土運宫/士音也寅申陽年太過當太宫今少宫)
(者甲遇申罰故少也此/年剋此資生第四元也)太商(此甲申生乙酉/甲寅生乙卯乙)
(金運商金音也卯酉隂年不及當少商今太/商者上見陽明金司天天符合運也故太商)
(此第五/元也)太羽終(此乙卯生丙辰乙酉生丙戌/丙水運羽水音也辰戌陽年)
(故太羽首辛終丙丙/辛還水羽還周也)

素問六氣玄珠宻語卷之十七
