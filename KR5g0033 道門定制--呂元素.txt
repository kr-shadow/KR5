#+TITLE: 道門定制--呂元素
#+DATE: 2018-05-12 10:22:11
#+SOURCE: github.com/kanripo/KR5g0033 master b5dfdd47                
道門定制序丙一
至簡易者道而至詳備者禮凡人之所以事
天者道也因事天而起至誠之心者有禮存
焉此聖人垂世立教之本㫖也然於繁簡之
間當有所折𠂻而不可過也道門齋醮簡牘
之設古者止符篆朱章而巳其他表狀文移
之屬皆後世以人間禮兼考合經教而増益
者所在無定式或得之詳備而失簡易之㫖
使力所不逮者不可跂及或失之鹵莽而使
盡敬事天者無所考定不愜其意元素常竊
患之欲别爲校定使之適中俾略者不得隱
而繁者不得踰則事天奉道之禮不因人而
隆殺其他有合講明具于下方當有能辯之
者淳熈戊申唐安𨞪江樸庵吕元素識






道門定制卷之一
　　　　　西蜀道士樸庵吕元素集成
　　　　　朱陵眞隱性齋胡湘龍編校
　　　議表狀
九皇請表毎位專奏一通略入事言啓事以
某日取某日某時設醮降眞以致望幸之意
不必全入願意其他衆眞申請狀并土地三
界等牒皆然蓋俟登壇行道自有章詞致禱
爾或醮事止作一通請諸聖者止用請狀爲
便若表上列九皇號不合格式也
　　　議稱臣
自上九皇外其他衆聖皆不須稱臣蓋九皇
猶人間之至尊而衆聖雖帝位者皆一方之
帝於九皇猶諸侯百官也又髙功奏事有齋
主名不領著臣字齋主詞中書髙功名者不
須著臣字
　　　議衆眞請狀
黄籙羅天上眞千二百位雖欲多具請狀竟
不能徧今取三皇文內所延召三府衆眞作
三皇狀三通伏乞三皇帝君同衆眞降臨至
於三界牒中所請亦然庶幾遞相關逹不致
繫冗而能周徧
　　　議文牒
漢天師主教并領天樞都省進奏事凡所章
奏上九皇者必陳乞天樞院凡所文移必稱
泰玄都省行壇後必尊天師銜次列髙功銜
施行蓋天師遺教貽諸後人必使遵行以逹
幽顯實古法也近皆削去行壇字後專署天
師銜以爲文牒果自天上降下牒後又作髙
功文跋奉行可謂不典莫若從古法爲宜今
於天師狀中亦具申請銜位之意庶幾曲盡
人私
　　　議女青詔書并寳誥
甞所載混洞赤文元始符命一節乃女青律
也今遷拔舉用作牒不過抽魂爾只當以泰
玄都省行壇備坐施行近有以爲詔書當有
制敕乃撰造言詞對偶别立格式云三天門
下準敕降到又或多開條項如朝廷赦文之
𩔖者不獨違礙而又實岀人爲於義未安又
東嶽主攝人魂魄總綂地祇所以抽魂必申
牒東嶽乞行下地水諸司照㑹爾或有自嶽
瀆地水城隍諸廟凡諸幽獄皆有一牒誠爲
繁亂蓋其以人意度之謂一日一時之間不
能徧聞諸處不知冥冥之中神靈所加不行
而至不須人慮所及也又生天寳誥亦有效
朝延誥敕計奏被㫖之𩔖不獨取識者笑實
有累於教法爾
　　　議金籙白簡
簡籙功及幽冥不可具述獨張麗華尤爲昭
著記云誦經至九過適當懴罪之時遂𤑔簡
䟽則奏簡當在功德成就之時明矣近有方
發奏之時先取救苦符盡焚𤑔以爲亡者出
離地獄義有未安蓋抽魂自有文牒白簡當
在傳度時宣告使亡者乗道場所作功德及
願持戒懴悔自新之力然後奠簡告下十方
赦罪釋𡨚自此方爲出離地獄上登朱宫爾
故經云九幽地獄衆生聞北帝廣爲啓請心
生悔過願求解脫天尊方爲說戒給符此尤
可㨿又念呪篆符不爲難事但能篆二十面
即可記憶蓋符呪意義相合故也人能甞試
之則知此言不妄
　　　議詞意
青詞止上三清玊帝或專上玉帝爲善或有
自九皇而下至於十極諸天三界眞靈皆列
于詞中豈有請命于上帝就以遞告衆眞歟
又朝廷所修詞文不過六七十字不用中謝
伏念字(此乃表/中格式)誠爲謹嚴且詞先入願意欲
直具事因不可以對偶聮屬雖云宣讀之便
不知詞文又有對偶事意重複不嚴簡爾(又/願)
(意中不必具壇中所行法事自有功德䟽開/具止云以某日某時啓事取某日某特設醮)
(滿散大㮣如此蓋逐時宣讀/功德言語陳爛亦倦人聽也)願意旣已詳備
於詞文則直下精覈數語以伸激切之誠又
舊有逐時行道狀景作詞從虚文也今於黃
籙則以九時誦經所爲事各奏一詞庶幾行
道誦經意㫖相合亦以見齋主願力之普也
亦雅合爲國爲家爲存爲亡爲龍神土地爲
沙界含情之本意焉若醮事止用啓散心詞
爲善又有以黃紙書詞者尤爲未安豈有臣
子之詞而以黃紙書蓋青紙朱書以代披肝
瀝血之謂也
　　　玄都律議章詞體
律曰章詞之體欲實而不文拙而不工朴而
不華實而不僞直而不曲辯而不繁弱而不
穢清而不濁正而不邪簡要而輸誠則可以
感天地動鬼神俓上天曹報應立至也違者
司非執法官吏從坐
　　　議太清銜
太清銜五十二字疊成二寸四分須令字畫
分曉可讀不得以字入字或有促作一寸二
分無異塗抹或則字數踈長有違法度凡司
章奏須在謹嚴令齊整精宻不可苟簡齋法
中惟朱章科禁最重按三洞法師朱洞微㫖
要云塡太清銜不隔時在欲行事之時書塡
入匣以候行事其謹嚴如此可不勉之
　　　議衆眞獻狀
三籙及諸齋醮所降上眞各有等差不可違
越按金籙道場所降上眞止是毎位奏紙錢
馬一分並不併合聖位今取千二百分上眞
聖號契勘單位排定庶無䙝瀆或消災盟眞
等醮則隨宜奏納倣此修寫並不得過百二
十分掌章奏者先當具聖位一本令髙功關
奏都講延降庶相脗合否則髙功都講與獻
狀三者各不相干爾
　　　龍簡說
古者僊家修錬之始先投簡於三府乞削過
録功故有願神願僊之語前賢取於三籙壇
中告畢齋功重明志願亦爲佳事以槿木爲
簡表潔(本草木㨷似小葵花淡紅五葉成一/花朝開暮歛其木白皙故用之音謹)
以金龍負簡又當如簡之長廣作虚中版底
牀以置簡其上置龍于虚以負簡(又有以土/府龍則坐)
(而鎮宅盖俗論也所謂金龍/驛傳豈有坐而能傳置者哉)以青絲代截髮
(音絲毎簡用/二丈四尺)繫簡縻龍三府各有帀數金鈕
二十一口(毎一簡/用七口)結於絲上爲龍之銜勒以
表堅固之義加璧以致恭禮重幣也天府之
璧圓而青土府之璧方而黃水府之璧玄而
六岀(象水之/成數)
　　　平闕(空拔/也)
九皇聖號恩宥原赦天威鑒察
降臨經教飊馭聖德(如此之類/皆平闕)若奏
九皇章詞等内有以次上眞名位者只須控
一字(若專奏以次上/眞者即當平闕)若土地諸神更不必控
式中有圓窠者亦是空一字控一字者皆是
平闕若奏其次諸聖文字及文牒中有九皇
及以上諸聖號者皆須平闕又章中不許抽
破姓名其他詞表諸文字亦不可抽破須遷
就令只在一行中最佳
　　　議設醮降眞
大内道場及東南醮事止是設醮一時酌獻
仍㨿所降上眞位數治具於降眞時㸃茶三
獻禮畢辭聖獻湯要在詳緩益加至誠於義
極當蓋啓壇乃是告齋逐時行道及齋心存
誠行持懴悔俟積善累功行道事竟然後慿
此善力延降上眞享此誠意告畢齋功所以
啓事之先先請五師證明蓋謂此也然百二
十分尚可備辦至千二百分器皿酌獻稍似
繁多但能多治具些亦可行事貴在齋醮意
㫖分明爾所以云修設某道場至某日時設
某大醮一座幾分位是也今蜀中醮事自啓
壇至三時或九時行道皆行酌獻職事者已
盡瘁勞苦至設醮散壇之時方是降眞三獻
天人交感之際徃徃疲倦不能盡誠曷若三
日或一日行道專是奉事香火齋心養神求
所以致感通之實宣力効勤於設醮之時豈
不佳哉
　　　議書奏
奏牘版行意在滿修設者事天之願而不枉
散財行科者無奏文舛繆之負道童執筆者
視之便能通達事理詳正字畫契凡合聖可
以進望簮褐之階異日爲人行醮奏事與簡
牘相符合亦教門可議之一端也一舉而三
者皆有益焉說者謂曰是書之出雖皁隷亦
可爲也獨絶吾門執筆者簮褐之階爾何得
與有益之列乎元曰不然此書雖稍似詳備
亦待道家以事宜而權重輕夫然後脗合科
教若修設者至誠辦供事天奉道豈較是哉
使其以皁隷爲之吾不見其本心事天者也
尚何言哉
　　　議字體(校正)
書字有前賢縱筆及常俗所便者㸃畫増減
不同位不可於奏文止用蜀本兀表正常俗
所訛繆者具列集内意亦美矣然又間用古
字世所罕用旁引散漫卒難㝷擇俗字亦多
參錯在内亦未爲善今將先儒校定字體編
寫此書自首至尾務皆正體集内俗字並巳
削去字義亦爲之訂正使執筆謄寫者剡奏
諸天申聞三界眞司開卷瞭然明白易見舉
無古字隱晦俗書乖謬之失可謂善美兩盡
矣
　　　釋太清銜上眞并戊戌戊辰(近有謂/無天帝)
　　　(丈人故釋之曽不知儒家/要讀未見書方爲儒者)
按玄都律赤松子章曆并戒律鈔登眞隱訣
諸處所載云戊戌戊辰其日太上丈人(太清/丈人)
(中之尊/者也)詣太上老君(太清中/之尊也)對校天下男女
應生者注玉曆九炁丈人(亦太清丈人主/諸鬼神之職)詣
九老僊都君(太清之僊都非/玄洲之僊都)對校天下男女
應死者注死籍天帝丈人(玄都律/所載)詣天帝君
(太清中東官/之一帝也)對校天下男女爲罪過者度著
右契(此並太清上三天東/官之眞章奏所關也)天師還天曹校㨂
留簿録分別善惡此日閉天門塞地户外事
一斷不得關啓若遇吉日得上言功章蓋大
慶之日爲吏兵神將普遷功賞不得別奏餘
章違者考病百日又云其日或遇三元三㑹
八節本命亦於上章不忌謂此日正許人懴
謝(餘日/不許)章後古人寫年月日下止云天門開
時蓋別有法謂陽日(子寅辰午/申戌日也)當隂時天門
開(謂酉亥/時之𩔖)隂日(丑卯巳未/酉亥日也)當陽時天門開(謂/子)
(戌時/之類)吾儕不可不知又如章文有臆度而攺
字礙理者聊舉一端言功章内學法未備俯
仰之格進止犯科不合儀式(此髙功自謂學/未備詣太上俯)
(仰之格致有進止犯/科不合儀式之罪)此乃藏中專有俯仰節
度儀格一卷明拜跪進止之儀如生神經序
云一依俯仰盟眞具典南向長跪以付飛天
無極神王此其事也近有不知所出攺爲之
格亡格失格字不知連上文止是一句遂徇
意攺易從下減削文辭牽就已意皆爲未安
推此其他可見也實吾教利害不敢緘黙故
併及之
　　　議宣讀太清銜
按尹眞人問科經及天師問法經云天師問
老君曰見有讀太清畢讀以聞者或先讀以
聞後讀太清者或稽首再拜下讀太清銜細
字次讀以聞次讀(臣)姓或斷後讀太清者有
此不同何者是法太上曰以聞畢次臣姓次
太清次年號各去三行此寫章不易之法也
惟宣讀之時讀以聞畢長跪執版先讀太清
細字次臣姓名次年此天帝具法也近見有
遷太清在臣姓之前寫者蓋略有所聞而不
加詳審壞亂章法致令執筆不諳之者從而
好竒不顧隂責不惟章奏遭却齋主道家司
章奏者與夫章中官吏皆有從坐之譴可不
詳辯之
　　　議章後宫曹
醮無大小所重奏章幽明倚爲莫大之利益
章後宫曹月分玉女於玄都律正一章儀所
修㫖要所載具備足可參考蓋太上立教使
人遵行其可輕忽苟不如儀生有奪筭掃除
之罰身後有泥途奔溺之苦𥨸見近年刋行
章文一冊乃徇道童之見削去宫曹玉女以
便忽略不知髙功伏章之時存想宫曹玉女
在前通進章文豈鬻字者所能知爾詎可削
去又見其集中遷拔消災分解冢訟三章小
字箋注處多是取定制集所校正者其他章
亦有可取亦有可議(如引定故事作/對禺之類是也)況信自
降筆至誠之士誤爲上眞而敬事之不知此
即翊聖傳中所謂化見觀音之𩔖爾
　　　議文牒
道家奏狀文牃要須清淨典雅蟬蛻挾法作
成之語方稱
太上所以立教勸善之意近有專從事於文
字者一一模倣官府行移造爲文牒公據之
𩔖言詞蕪鄙凌脅神祇後署天師髙功銜其
實出於已意神明聦直豈可欺哉不知奉道
事天理趣與法官考召治鬼之義大不同況
於官府文法尤不相千也彼皆恃此一切施
爲誠有不便或當有所修定須得髙識之士
爲之審詳方可施用元素苟有所見不敢祕
爲一己之私由是續有此四說以祛障蔽惟
欲教明而辭達凡我同袍與夫崇設之家必
無因齋獲罪矣
　　　書章法
科云凡書章北向施案筆硯悉異不可使雜
用者閉炁書寫不得與人言字未竟不得放
筆黃索勿令破損飛落牀席地土上翦栽令
幅廣一尺二寸行闊一寸二分行列一十亡
字上空八分下不通走蟻(常云下通走蟻諸/經所載皆云下不)
(通走/蟻)臣字不得居頭鬼字不得爲首不得垂
生露死抽破人姓名以聞去再拜一寸二分
臣姓去以聞三行太清銜去臣姓三行太歳
去太清銜三行寫訖焚香三復㸃檢置於淨
所以候行事違者奪筭(右出道藏玄/都律及旨要)
　　　宫分
太上虚无丈人宫(正月十/二月)玄老僊都宫(二/月)
太上三天太清宫(三月/四月)太上重道宫(五/月)
太上九炁文昌宫(六月/七月)太上天帝宫(八/月)
太上大道宫(九月/十月)玄都宫(閏/月)
大上侍中左右監諸將軍宫(十一/月)
　　　曹局
建玉曹赤靈宫(一/日)太素曹太㣲宫(二/日)
太微曹北平宫(三/日)都正曹太清下宫(回/日)
正一曹通明宫(五/日)玄一曹上明宫(六/日)
太素曹髙靈宫(七/日)靈集曹紫微宫(八/日)
元靈曹侍春宫(九/日)太清曹紫靈宫(十/日)
三水曹素女宫(十一/日)司録曹巨野宫(十二/日)
清叙曹西明宫(十三/日)玄正曹上降宫(十四/日)
中都曹典平宫(十五/日)司非曹北府宫(十六/日)
司姦曹南伯宫(十七/日)綂部曹東明宫(十八/日)
綂録曹西靈宫(十九/日)監考曹司命宫(二十/日)
監司曹陽明宫(二十/一日)典考曹太陽宫(二十/二日)
司官曹少陽宫(二十/三日)玄元曹太隂宫(二十/四日)
太玄曹少隂宫(二十/五日)都司曹北辰宫(二十/六日)
都候曹太白宫(二十/七日)直使曹林明宫(二十/八日)
直司曹陽明宫(二十/九日)典考曹啓明宫(三十/日)
　　巳上依朱洞微㫖要契勘
　　　玉女(六旬毎句一玉女/當直勿令差誤)
甲子太玄玉女甲戌黃素玉女
甲申太素玉女甲辰拜精玉女
甲午絳宫玉女甲寅青腰玉女
　　出玉清大洞籙(上三部係左靈飛玉女/下三部係右靈飛玉女)
　　　諸章通用謝罪
具髙功位(臣)某誠惶誠恐稽首再拜
上言
太上無極大道至眞自然(金闕下臣)實以下
愚濁質𤨏陋凡材叨承
師匠之恩獲處簮裳之列(臣)某誠惶誠恐稽
首頓首伏念(臣)學業未備進止犯科恐貽
譴責之誅深負兢惶之念輙因關奏恭具首
陳仰瀆
髙穹冒干
聖聽(臣)奏爲(入意)
　　　言功章謝罪
具位(臣)某誠惶誠恐死罪死罪稽首再拜
上言
太上無極大道至眞自然(金闕下臣)自以下
愚謬參
大法功無塵露釁積丘山俯仰慙惶形魂罔
寘(臣)某誠惶誠恐死罪死罪伏念(臣)實以凡
微幸籍前福叨逢
妙化欣荷過分旣忝
眞司職主救度雖禀性庸瞽誓罄丹衷追㝷
慈風服膺
妙訓見義思勇日夜疚心因縁所值敢不以
聞(臣)奏爲入意
　　　章後
以爲效信恩惟
太上分別(言功章云/太上衆尊)省理投誠(臣)愚質穢氣
濁面奏無由(此意謂凢夫穢濁未能輕舉面/奏所以云謹因二官直使等神)
(盖神馳爾此/語不可減削)謹因二官直使正一功曹左右
官使者隂陽神決吏科車赤符吏剛風騎置
吏驛馬上章吏飛龍神龍天僊飛眞騎吏等
官各二人出操(臣)所爲弟子某家修建某道
場謹上諳天官君將吏兵拜奏
三天門下某章一通上詣
太上某宫某曹某玉女伏須
告報(臣)某誠惶誠恐稽首再拜(言功章添死/罪死罪於惶)
(恐/下)以
聞
　小臣姓名係某州縣某觀(古儀並不用某/觀焚修受業字)
　　太清銜(諸章通用疊成二寸/四分仍令字畫分曉)
太淸玄元無上三天無極大道太上老君太
上丈人天帝君天帝丈人九老僊都君九炁
丈人百千萬重道炁干二百官君太清(玉陛下)
　　　三清銜(爲國章言用/一寸二分)
太上無形無名虚无自然無上三尊金闕七
寳(玉陛下)
　　　年號
　太歳甲子年月朔日甲子某時於醮壇
　　　　　　　　　中拜上
　　　玄都律所載章忌
戊辰戊戌日不可上章戌爲天門辰爲地户
戌將狗辰將龍遇戊中宫土神其日太上諸
君丈人對校天下男女生死善惡籠逰五嶽
狗行河梁中黃大神備守天門犯者大神攝
人魂魄若戊辰戊戌卒有災殺欲祈告者但
正心端坐思過悔責上天懸知當爲寛停候
吉日上章表無不如願
　　　消災保命延筭章(此乃杜天師所修/今依藏中宣慈助)
　　　(化章/録出)
即日稽首列詞但弟子某獲以凡微承禀
道化命係
皇極炁降
九天具神毓質荷
恩無極而立身履行失性任情福眇過深罪
目盈貫一旦災極拯護無門伏惟
道惟仁慈好生濟物洗心首露積咎可原又
恐弟子某前代令生行藏所犯六情十惡日
造愆非三業十纏累増結縛沈淪網𦊙自解
無由又恐九世七先億曾萬祖宿有違犯連
逮子孫又恐命籍之中五行遷革上天度之
内九曜躔移有所照臨成其災厄又恐祖世
以來居官理務賞罸失宜民陷𡨚辜俗嗟酷
暴怨恨呪詛致結禍原又恐住宅之内土木
興工侵傷觸犯違天地之炁乖緯候之常神
明所責成其災厄拊心靜想惶懼無涯若渉
巨川罔知攸濟惟一心歸命求乞表章上奏
九天以自分解(臣)謹爲拜章上
聞上請南上君官將百二十人治蒼果宫主
爲弟子某開天門益夀命又請夀命君官將
百二十人治安昌宫主爲某増禄延年解災
度厄又請南昌丹秩君官將百二十人治列
庫宫主爲某還著生年脫下死籍解罪咎於
酆都之府列姓名於曆紀之中又請明堂絳
宫君官將百二十人治城炁宫主爲某増生
年益夀算又請天公君一人衞郎三萬九千
人主爲某解患過厄衞其生炁(過厄乃度厄/也科云過度)
(三災八難人多疑/之常有攺易不是)又請玉曆素女千二百人
衣赤衣主爲某收三魂拘七魄調理五藏六
腑安三萬六千神洗除疾厄延年益算又請
周玉君官將百二十人治地理宫主爲某致
百二十生炁神衣赤幘天衣仗節制三魂拘
七魄常不離身扶衰度厄延年益算若某命
在水中水官轉而出之命在地中地宫出之
命在火中火官救之命在木中木神護之命
在冡墓開而抜之命在刑獄破而釋之命在
拘攝決而赦之命禄將盡續而益之命禄巳
衰扶而救之即使疾厄不侵災横不起年算
長逺以爲效信恩惟
太上(云云)
　　　遷拔章
但弟子某即日奉詞自惟宿福屬值
休明
大道流行
三洞垂教
至眞大聖拯護天人得以凡微崇奉
正法伏䝉
太上大道諸君文人垂
慈䕃覆累世以來常荷
福祐今竊慮億曽萬祖先亡近逝家親眷屬
所薦亡靈在生之日及積劫因縁種種所爲
無邊罪咎未䝉
原赦難得超升輪回九幽受對長夜或在泰
山岱宗二十四獄北都羅酆三十七獄八卦
五方九幽大獄及
天地水府百二十司所在州縣隂官𡨋府之
中或在王官之下隂陽水火風刀考官曹屬
之内若非
大道亭毒之施遷拔無由但弟子某忝爲後
嗣追慕摧殞(若上爲下夫爲妻者可減此二/句止云但某恐某人云云若欲)
(用此意者須得攺正/不可全用此等字)恐亡人某冥冥夜府不
覩光明徃返輪廻苦毒難處是敢披心瀝懇
歸向
法門仗
大慈之恩求乞章表解釋罪惱拔度魂靈詞
情懇至實切哀憫(臣)謹爲拜章上聞
天曹伏丐
太上老君太上丈人天師女師三師君門下
五炁君等(五炁君科云歷啓五炁諸君藏本/亦然或云生炁正炁君皆無故書)
留神平省所上章書通行上
御乞以
道炁下流覆衣弟子某家所薦先亡近逝一
切魂爽(臣)謹爲上請東西南北主者吏兵一
合來下主爲弟子某家遷拔所薦亡過某及
家親外姓一切魂靈出離長夜九幽之府上
升八天福堂之中又請拔贖亡人魂魄大將
軍一人兵士十萬人一合來下主於
九天之上九地之下三官之中四時五行泰
山岱宗二十四獄之内北都羅酆三十七獄
之中依名遷拔所薦亡過某等男子三魂七
魄女人三魂十四魄解散考謫和釋𡨚仇進
入
道宫之中安樂之地利佑生人子孫平安死
生䝉福冢墓安靜災害不生以爲效信恩惟
太上(云云)
　　　黃籙言功都章(古儀黃籙止拜此一/章蓋家國幽顯皆該)
　　　(羅之故/云都章)
但弟子某即日稽首列詞具言
無上正法黃籙大齋解除生死先身今身身
口意業上資
國祚下及羣生保國寧家禳災却禍増禄延
年解厄除殃拔度九祖七先一切魂爽濟度
存七惠及幽顯謹齎十方鎮信本命紋繒油
燭香花諸供養具證質丹誠奉詞以聞因臣
行道懴悔首謝新罪宿愆斷絶殃咎濟度存
亡詞情丹倒(丹赤也/倒顛倒)理在可申(臣)謹率同法
都講道士某等幾人謹依下元黃籙簡文靈
僊科品於某處設玄科之式法
天象
地以齋主弟子某家所齎金龍繒綵施鎮十
方祈
天請
命救度存亡共相罄勵刷心靜念塗炭稽顙
歸命
至眞以祈所願三日三夜九時行道九遍誦
經以某日清旦爲始登壇行事合一十八時
祈請功成事立謹即言功解壇散席投金龍
於山水丹書槿札以奏言於靈壇伏地拜奏
黃素朱章一通上聞
九天㐲惟
太上無極大道元始天尊
太上道君
太上老君太上丈人無上玄老十方自然靈
寳天尊巳得道大聖衆至眞諸天丈人太帝
天帝玄中大法師天師君曲聆所奏垂憫丹
心如䝉上
御乞
勑典者宣告十方五老上帝五嶽眞仙三官
九府百二十曹十界眞靈拔度弟子某家九
先七祖有縁無縁𡨚親平等一切幽爽並令
開度得出長夜九幽之中升入南宫冠帯枯
骨反體生華轉輪漏盡化生福門乞所在土
地營衞屍形復神反舊與景冥合弟子某家
前生今世一切罪咎並乞除蕩和釋𡨚仇度
厄消災延生保命存亡開泰眷屬安寧上願
亡曜圓明
二儀永固隂陽調順九榖豐盈國富人歡天
下康泰六合清靜
帝祚延長疫毒消殄善瑞日臻克保元吉永
銜
道恩謹遷修齋所請天仙兵馬飛仙兵馬眞
人兵馬神人兵馬地仙兵馬日月星宿兵馬
九宫五帝兵馬五嶽四瀆兵馬三河四海兵
馬各九億萬騎監齋直事侍香金童散花玉
女五帝直符傳言奏事飛龍騎吏(臣)等身中
内外眞官靈寳官屬守(宫/宅)將軍此間土地里
域眞官三界神祇凡屬監臨衞護宣通召命
營䘙齋事有功勤者一切嚴裝隨(臣)今章上
詣
仙都列受功賞謁言眞宫進品上仙加爵進
(一作/帯)秩隨品署職(一作/眞)髙下等級皆令崇逹
一如太眞之儀(臣)等學法未備俯仰之格(教/中)
(有府仰節奏之格專/明朝謁拜跪之儀)進止犯
科不合儀式恐四司所紏五帝所執千愆萬
過乞䝉
赦宥哀原未悟不見罪罰(臣)等身中五體眞
官受功事訖各還宫府使(臣)等學道得道求
眞得眞(一作/仙)永爲眞人(古儀無/此句)與三先七曜
五炁長存以爲效信恩惟
太上衆眞分别(云云)操(臣)所爲某家修設
無量下元黃籙大齋三日四夜露請事竟解
壇遷職復諸
天位重明功德進拜黃素朱章一通上詣
三天曹(云云)
　　　爲國祈祥章(新添)
即日稽首列詞伏聞河圖已兆克彰經緯之
文心畫旣成以通神明之德皆
聖道之昭格至彛倫之叙陳況
皇天佑下而作之
君師宜百姓戴
后而同乎日月自天保之詩作而下知報上
至洪範之極建而福以錫民屬當
清𥙿之時宛異鴻荒之世重念齋主某旣弗
知於日用孰仰答於
天休共懷衞祉之忠敢效封人之祝今則恭
修寳供謹按冲科請命
髙穹歸心
大道敬求章表上奏
三天(臣)猥以凡微獲參
祕奥立功爲本爲
國居先謹爲伏地拜奏黃素朱章一通上聞
天曹伏丐
太上無極大道元始天尊
太上玉宸元皇道君
太上老君混元上德皇帝
太上丈人天師女師三師君門下五炁君等
留神平省小臣所上章書流以道炁衣覆(衣/字)
(去聲傳云大/道衣被萬物)感降
眞靈(臣)謹爲上請營星君一人官將百二十
人治洛逆宫主逐捕羣兇以安萬姓又請日
月天兵十萬人衣赤幘紅衣主理隂陽辟斥
㓂盜又請日男君千二百人衣白衣主祛伏
逆人革心順化又請萬姓君一人官將百十
人治和山宫主伏天下之人心腹不正爲惡
逆者又請東西太白君官將百二十人治九
天乾宫主制伏姦惡好爲狂孽謀議者又請
人庫兵士二十萬人摇天動地君無上九炁
君兵士各十萬人主攝制姦兇捨逆從順賔
向王化稽首
闕庭永釋戈矛以息邊患伏願
聖躬和暢
睿算綿長
盛德邁於唐虞
神化髙於文武
衍靈源於銀漢
隆大本於玉京俾熾而昌曰夀而富徧中外
官僚之品懷忠良正直之心然後風雨時而
百穀豐登災癘消而萬民康乂早諧恢拓永
保升平以爲效信恩惟(云云)
　　　分解冢訟章(三丈六尺毎行十七字/弟子下巳空字數臨時)
　　　(隨宜加減足成十七/字免有遷動全本)
　　　章信
黃素三十六尺紫羅命繒三十六尺
　丹砂一兩銀刀一口(長五/寸)
　命錢三貫六百文禄来一十二升
　槐黃紙百二十張上色筆一對
　上色墨一笏薫陸香一兩(乳香)
謹啓
天曹地府冥司衆官伏按
正一明科
天師儀典
大道垂法濟護羣生千二百官章拯度存殁
十方衆聖咸所證知今弟子某所陳詞悃欲
冒
哀憐竊慮上世以來先亡後逝訴訟生人所
在隂官冥府之中神趣鬼趣之内或有溺死
之訟燒死之訟傷死之訟絞死之訟獄死之
訟囚死之訟徒繫死之訟折傷墮落死之訟
捧杖死之訟毒藥死之訟虎狼齧死之訟産
乳死之訟自溢死之訟自刎死之訟損胎死
之訟被殺死之訟雷霆震擊死之訟精魅所
惑之訟强盜劫掠死之訟乆病不痊死之訟
疫癘傳染死之訟卒死之訟饑餓死之訟寒
凍死之訟熱渇死之訟魘死之訟瘧病死之
訟中惡死之訟霍亂死之訟癰疽死之訟浮
腫死之訟壓死之訟疾病不救死之訟老死
之訟少死之訟孤死之訟獨死之訟鰥死之
訟寡死之訟客死之訟露死之訟死無棺槨
之訟屍骸不埋之訟骸骨不合之訟鳥獸殘
啄之訟焚屍之訟漬骨之訟車馬踐轢之訟
鑿掘穢汙之訟巳葬之訟未葬之訟葬非本
墓之訟葬不穩便之訟葬犯禁忌之訟地氣
衝激髙下四方之訟七祖父毋中外六親九
族互相牽引之訟育子不養之訟有男女不
舉没爲奴婢之訟同姓之訟異姓之訟無宅
之訟有宅之訟有後之訟無後之訟責怒之
訟悲傷之訟奄忽之訟有寵愛之訟有𡨚讎
之訟爭伐之訟殺活之訟慙負之訟約誓之
訟呪詛之訟枉濫之訟死後受詰之訟受考
責之訟受徒繫之訟受謫役之訟受二十四
獄三十七獄罪報之訟求寬赦之訟如此等
訟各有條領若溺死之訟訴其沉淪水府屍
形霑濕燒死之訟訴其髮膚焦灼皮肉剥爛
傷死之訟訴其身形殘毀流連瘡血絞死之
訟訴其繩約緊急氣息壅閉獄死之訟訴其
械鎻攀攣不得解脫囚死之訟訴其囹圄幽
嚴道理不暢徒繫死之訟訴其枷杻在身謫
役苦劇折傷墮落死之訟訴其筋骨摧碎棒
杖死之訟訴其身被考掠毒藥死之訟訴其
腸胃潰爛被虎狼齧死之訟訴其肌膚噉食
産乳死之訟訴其腸裂腥臊自縊死之訟訴
其官私所逼自刎死之訟訴其所爲敗露損
胎死之訟訴其未覩光明被殺死之訟訴其
宿有𡨚對雷霆震擊死之訟訴其犯忤神眀
精魅所惑之訟訴其心思不正强盜劫掠死
之訟訴其宿債未償乆病不痊死之訟訴其
沈滯困劇疫癘傳染死之訟訴其親戚不徃
無人救療卒死之訟訴其大限怱至不通醫
治飢餓死之訟訴其胃腑空虚寒凍死之訟
訴其戰慄冰凍熱渴死之訟訴其炎赫焦爛
魘死之訟訴其精神怖悸邪鬼制伏瘧病死
之訟訴其寒熱顚倒中惡死之訟訴其暴病
卒急意不得伸霍亂死之訟訴其飢飽勞役
榮衞翻錯癰疽死之訟訴其皮膚膿血臓腑
潰爛浮腫死之訟訴其氣脉瘨疰身體肨脹
壓死之訟訴其筋骨縻潰疾病不救死之訟
訴其不遇良醫老死之訟訴其筋骨疲頓少
亡之訟訴其年志未成孤死之訟訴其㓜無
䕃覆獨死之訟訴其老無依托鰥死之訟訴
其隻形難處寡死之訟訴其離别悲孀客死
之訟訴其懷郷隔越露死之訟訴其形無覆
盖死無棺槨之訟訴其體親土壤屍骸不埋
之訟訴其不歸蒿里骸骨不合之訟訴其肢
節分張鳥獸殘啄之訟訴其永失肌膚焚屍
之訟訴求補復漬骨之訟訴求髙燥車馬踐
轢之訟訴其受患害而與人異鑿掘穢汙之
訟訴求遷移巳葬之訟訴求修理未葬之訟
訴求墳墓葬非本墓之訟訴求里域葬犯禁
忌之訟訴求解謝葬不穩便之訟訴求攺移
地氣衝激髙下四方之訟訴其處所更相轉
動七祖父母中外六親九族互相牽引之訟
訴其生人違背恩紀育子不養之訟訴其天
性忍害不得生成有男女不舉没爲奴婢之
訟訴其屈抑同姓之訟訴其宗枝散蔓遞相
踈隔異姓之訟訴其結托婚姻中途背義無
宅之訟訴其靡有所歸有宅之訟訴其補葺
有後之訟訴無恩養無後之訟訴絶祭祀責
怒之訟訴人侵欺悲傷之訟訴多阨枉奄怱
之訟訴不獲詞有寵愛之訟訴其慕戀不斷
有寃讎之訟訴其恃勢難言爭伐之訟訴其
銜恨不了殺活之訟訴其所報不明慙負之
訟訴其心有所慊約誓之訟訴其恩愛不絶
呪詛之訟訴其忿怒盟誓枉濫之訟訴其情
理不雪死後受詰之訟訴要生人作證受考
責之訟訴要生人充替受徒繫之訟訴要見
存拔贖受謫役之訟訴要生人求救受二十
四獄三十七獄罪報之訟訴要生人追拔求
寛赦之訟訴要生人功德種種等事各有訟
言並是怨結莫伸因爲引注將生人名字訴
於鬼官連逮子孫未有解絶其人亡後所興
諸訟皆由不能自認求對生人大略雖合八
十一訟其中枝葉散蔓變成百千萬種又有
生爲愆非死受謫罰湯煑火灼風刀雷駭負
石鑿山轉江壅穴如此之目復有百千萬條
悉由命殁之後訟引子孫更相攝對又有隂
司伏匿幽𡨋訟逮或值時不理患難逼身不
勝哀憂心悲口毒劇言怨語呼天喚地辱罵
光景穢觸神祇事徹幽明皆由訟考又恐立
身醜惡造業無量犯諸科律禁戒悉入考目
百年五十年四十年三十年二十年十年五
年三年二年一年一月一日一時積考相加
衆罪併集殁命之後餘考不息纏綿累積宿
世以來先亡後死於此諸條恐有負犯受考
之日不自甘承引鬼呼神尤天怨地上下遺
殃終不解釋或有臨民理務枉劾無辜殺人
取財阨人受賂因公行私狠戾暴虐離人骨
肉奪人種親破人和合絶人恩愛或信任邪
佞讒賊六親持上逼下怨酷競生呪禱鬼巫
厭伏良善拘收魂魄𥜒鎮精神或起土興工
犯諸禁忌毀損堂廟侵觸神明穢黷靈蹤眞
神責怒如此罪考轉爲注訟亦無極數又恐
弟子某七祖以來復有隂罪陽過生罪死過
表裏沈釁内外積咎無德無恩不仁不孝欺
妄詐僞非人所行
天地所不容人神所共弃命殁三官皆被對
罰罪罪相及世世結固終無止息魂爽難伸
不堪荼毒亂訴鬼官求引生人代其罪苦然
幽司雖明亦有曲佞或聽理鬼言檄召充對
致令弟子某累年災厄頻歳凶衰夢想光怪
錢財耗散營求不遂告訴無門向(臣)求乞分
解冢訟墓注口章救拔亡魂解脫寃對仰惟
大道聖功莫測而以人爲軌迹遷訛是敢唯
罄丹𠂻竭誠懇禱依
科遵奉謹齎黃素丹砂錢米紙筆書刀紋繒
上奏
天官以自分解(臣)謹爲拜上口章一通伏丐
太上大道十方衆聖
敕以典者省理小(臣)所爲弟子某分解先亡
後死冢墓注訟之氣令使注訟消滅屯害潜
靜人鬼異路死生永隔謹上請天官君將吏
兵各司所主爲弟子某厭制墓氣解散殃考
降神布炁除諸災患又於酆都泰山河海丘
陵詣諸謫役之處三官九府各隨原赦檢舉
必使解釋放免謹按
太上千二百官章并
正一眞人所授
南嶽魏夫人治病制鬼之法爲弟子某請太
玄君五人官將百二十人又請都候君五人
官將百二十人治太清宫又請佑護將軍兵
吏執太玄眞符攝解冢墓殃注訟逮復連之
鬼并隂宫官等告下弟子某角姓冡訟交通
所屬句芒之神徴姓冢訟交通所屬祝融之
神商姓冢訟交通所屬蓐收之神羽姓冢訟
交通所屬玄冥之神宫姓冢訟竍通所屬句
陳后土之神及丘丞墓伯地下二千石蒼林
君武夷王左右冢侯地中司檄墓卿右秩蒿
里父老諸地里域主者並嚴絶弟子某冢訟
之氣復注之咎若弟子某七祖父母伯叔兄
弟中宗外族爰及諸家冢墓所在有犯十二
月建破王衰墓八將六對復絶禁忌背向不
正輔次不明左前右後伏屍故氣男女命座
若爲刑禍虚耗不息咎害子孫者並爲解釋
和合補復死生咸得安寧又請太玄君一人
官將百二十人治女渠宫又請九地君一人
官將百二十人治地理宫一合來下主爲某
分解葬埋所犯十二月建破王虚耗及十二
土墓冡訟之鬼一切皆消滅之又請都星君
五人官將百二十人治青蓋宫又請誅殃君
五人官將百二十人治倉明宫又請太白中
陳明星君五人官將百二十人一合來下主
爲弟子某七祖以來前亡後死連星不斷星
死復連十二刑禍還流逆殺除落死次止妨
滅殃又請赤天倉炁君五人官將百二十人
主爲弟子某驅斥親踈遠近及有異姓訟逮
諸凶惡之鬼又請無上髙倉君五人兵士十
萬人主收五墓之鬼傷死來徃病祟生人又
請四明君官將百二十人主消散考訟之鬼
不正之炁致不安穩者又請天昌君黃衣兵
士十萬人主收弟子某家中百二十殃怪及
中外强𦍙十二月建刑殺之鬼又請收神上
明君官將百二十人主收坎坷不寧惡夢錯
亂魂不守者又請蓋天大將軍一人兵士十
萬人主爲弟子某辟斥故氣斷絶注訟之鬼
却死來生却禍來福又請太白君十萬人都
官從事考對殺君各有種數百千萬人一合
來下主營衞奉
道弟子某之身及家門眷屬却死籍注生名
斷絶𥘵世中外亡人死注惡濁之氣並令破
散萬殃之鬼不得伺候牽引更相注逮若下
官故氣假托形影導從鬼兵愶逼亡人致使
連逮家門者一依
女青玄科收治絶滅之又請拔贖亡人魂魄
大將軍一人兵士十萬人主爲弟子某家遷
拔所薦亡人某男子三魂七魄女人三魂十
四魄解散考謫和釋𡨚仇進入
道宫之中安樂之地乞使所請天官君將吏
兵各隨本職爲弟子某解除亡人受謫療理
衆苦煩害之疾盡得平安克使訴訟不生殃
注絶息使弟子某家先亡後死中宗外族異
姓親戚奴婢僕妾横暴枉濫流亡不葬無後
嗣之鬼凡是前件八十一訟之事及千萬種
殃考注逮等皆各潜寧休息不得復動作耗
爲害若欲怨望覘伺閒隙搆扇禍害者當盡
收斥即使永滅不使更生章
御之後賜弟子某家先亡後死七祖九先罪
蒙
原赦魂升
三天冢墓安寧考訟平靜當令慶流後世子
孫隆茂仕宦髙遷學業成就營求果合所向
開通夀命延長災衰度脫老者反少少者不
老夢寤眞正宅宇清靜所有疾患必獲痊瘥
九玄七祖上升
天堂一切幽魂速蒙
解脫以爲效信恩惟
太上分别(云云)操(臣)所爲弟子某家修建某
道場上請天官君將吏拜奏
三天門下分解冢訟殃祟保存拔亡祈乞
恩福口章一通
　右冢訟章所以保存拔亡無不詳盡凡欲
　拜者更不必上遷拔章恐成䙝瀆
　巳上四章並依古儀本并取千二百官號
　經契勘所請官將宫分所主事並無舛誤
　　　誓火章
但弟子某衆户等即日稽首列詞伏念素以
凡微乆叨
道化勞生汨没多積過尤伏恐州縣之内郷
井之中居室聚落之處深慮火災起於不備
有此兢惶無門禳謝伏聞
正一大法天師寳章救度羣生消禳厄運至
于天災疾疫水火旱蝗
聖力可以消禳保安兆庶
靈僊可以救度馘滅妖邪是敢一心歸命上
慿
大道乞賜
保護(臣)不勝所見謹爲弟子某等拜章上聞
天曹伏丐
太上老君太上丈人天師女師三師君門下
五炁君等留神平省小(臣)所上章書通行上
御乞以
道炁下流覆衣弟子某等之身洗除疾厄延
年益筭(臣)謹爲上請北上天官玄冥君一人
官將百二十人主爲弟子某等家除去東西
南北四面八方火精之鬼入地千尺光怪不
生馘滅邪祟保護州縣及住居之内災癘無
侵又請北方壬於水官亥子將吏河伯水源
君龍王官屬玄武將軍衞兵將吏百千萬衆
一合來下主爲弟子某等家收捕火精之鬼
宋無忌等送壬癸水司誓令禁止使州縣之
内及弟子某等住宅之中火災不起怪異消
除境域安寧郷原肅靜人口安秦宅宇清吉
各保富饒所向遂心以爲效信
　　　文昌章
但進士某等即日稽首列詞伏念素以百宫
子孫生長浮俗因縁幸㑹得遇
道化
天地與之蓋載師父示以訓提學禮學詩爲
儒爲士五常要道多昧於修行三綱大倫寧
無於違犯功輕毫末過累丘山日徃月來積
瑕未滌淵冰是懼首謝無階但以家本讀書
業當應舉情由闇昧智行不圓旦暮雖勤亨
衢尚壅身名未遂責望益深不有請祈曷伸
志願然念窮通有命富貴在
天作善斯獲降祥至誠而後能動敢慿精禱
用罄純誠思立善功少圖寸進而某等善雖
修而未深過欲伸於攺悔誓當恪遵
訓誠攺徃修來以迓殊祥以全儒行竊聞
元始出教演二十七品齋科流布人間廣行
善誘方便弘濟接引不遺能使枯朽之質道
生成之宜頑鈍之資發叡明之操縁恃
至恩妄希亨變詣(臣)自訴求乞表章(臣)以才
薄不明眞奥不勝所見元元之情理在可申
(謂見此元元祈禱者不勝激/節言無以及也元元者衆也)臣謹爲拜意上
聞
天曹伏丐
太上老君太上丈人天師女師三師君門下
五炁君等留神平省小(臣)所上章書通行上
御俾兹儒術興行才能並進詩書發迹文武
允修庶可使厚人倫成孝敬羙教化移風俗
仰副
化貸之恩臣謹依舊典千二百官章上請夫
子君官將百二十人治紫蓋宫又請東井清
明君決(原缺)一合來下以温潤清和英靈善
爽之氣附入進士某身中百二十節布散肝
膈之内回心更意洗濯五臓安定神靈衞其
眞氣祛三尸滅九蟲除僞定眞去濁就清背
死向生却禍來福令使進士某等心志開通
曉達聖理便利文筆學業有成次請五經孔
氣君一人官將百二十人治九竒宫主爲進
士某等開通心志受言不忘智慧圓明與衆
有異次請天王玉女千二百人衣青衣主爲
進士某等部領萬官賜以印綬運爲舉動能
通神明又請玉曆素女千二百人衣赤衣主
爲進士某等收録魂魄來附身形紀姓名於
玉曆玄中注夀筭於丹書之上若進士某等
干望科名圖謀成遂者則上係列宿主之乞
告下南斗文昌宫東壁圖書府賢良之宿爵
禄之司並爲垂象宣精舒光絢彩善瑞臨照
寵錫科名若進士某等願捧郷書利佑貢舉
者則隂有神靈主之乞
命職貢舉靈應神祇所在土地聦明正直並
爲臨視文闈覆攷行藝選掄髙下示以公平
使進士某等學行日新休祥萃集進取有準
場屋無虞金榜有名玉堂紀善萬願成遂百
禄攸宜清白傳家公忠許國書種不絶儒風
永振以爲效信恩惟
　　　圓封(言功章攺云三境/元尊内外函亦然)
太上無極大道金闕老君玉陛下髙功全銜(臣)謹内封
　　　方函
(黃素朱章謹上詣/太清至尊玉陛下)髙功全銜臣謹外封
　　　木匣(用明黄絹或綾作袋一隻如其/長廣袋上縻以帶作封頭令髙)
　　　(功於上/作符印)
黄素朱章一木匣

上詣
上清天樞院伏乞髙功銜(不稱臣)謹護封
僊曹引進
太清至尊玉陛下
　毎見有作兩重三重木匣者雖曰精緻然
　操伏朱章之時不欲乆木匣重疊火力未
　能卒到伏章旣事而後盡於人情爲未安
　不若木匣爲善又有以蠟封緘者尤爲犯
　禁蓋𤑔紙不欲以然燈燭況章奏乎何者
　蠟近火則浸潰染汙也豈可以世間所用


　一例施之


道門定制卷之一














道門定制卷之二丙二
　　　　西蜀道士樸庵吕元素集成
　　　　朱陵眞隱性齋胡湘龍編校
　　表狀(章詞紙並髙/一尺二寸)
　　　九皇御號
洞眞大道金闕自然髙眞大聖元始天尊(金闕下)
　(元始以一炁化生三才於龍漢初劫/說洞眞之道問化人天爲萬道之祖)
洞玄大道玉宸元皇道君大聖靈寳天尊(金闕下)
　(道君降生鬱芬天國受教於元始/於赤明劫說洞玄之道開度衆生)
洞神大道金闕玄元老君大聖降生天尊(金闕下)
　(老君始自開關歷爲帝師於開皇劫說洞/神之道受元始教命降生商周開導衆生)
開天執符御曆舍眞體道昊天玉皇上帝(玉陛下)
　(玉皇即朝廷圓丘所尊昊天上帝是謂造/物者也眞武降言吾侍衞玉帝唯見通明)
　(殿中紅雲鬱勃即上帝臨/御也未甞得瞻帝容焉)
上宫紫微天皇大帝(玉陛下)
　(句陳口中一星曰天皇大帝/其神曰燿魄實主御羣靈焉)
中天紫微北極大帝(玉陛下)
　(北極有五星中一星爲紫微大帝又曰北/辰故云居其所而來星拱之四星爲輔出)
　(度受/正)
承天效法厚德光太后土皇地祇
　(后土即朝廷祀皇地祇於方丘是也/王者所尊合上帝爲天父地母馬)
　　　九皇請表
具髙功全銜(臣)某
上言
聖號(金闕下臣)奏爲鄕貫奉
道齋主名家伏爲略入意以某日幾時就某
處開壇命(臣)某等修建
某道場一㑹取某日子丑時設某醮一座延
降
上眞幾分位滿散今則祗嚴壇壝肅舉科儀
(臣)猥以凡庸謬參
法籙職司救度仰輔
生成凡有投誠敢不上
逹(臣)誠惶誠恐稽首頓首(臣)欲望曲垂
聖鑒
俯察凡情
擴大造以哀矜
傾慈光而降格式副人天之望肆覃(家國/幽顯)之
休庶使醮功克諧圓滿(臣)無任瞻
天望
聖激切屏營之至謹具表奏請以
聞(臣)某誠惶誠恐稽首頓首謹言
　　年號月日具髙功位臣某上表
　　　内簽上
　小臣某奏爲奉道某家修建
　某道場奏請
　聖駕事
　　　可漏式
聖號(金闕下)具髙功銜(臣)某謹封
　　　方函式(以次表狀可/漏方函倣此)
(請表一函上/詣聖號御前)具髙功銜(臣)某謹封
　　　九皇請狀(醮事九皇奏請止作一/張只用此式内簽同前)
具位全銜(臣)某
　㐲念(臣)某恭參
寳籙叨𠑽治官告盟之初約當敷揚
妙道拯護羣生凡有投誠寧容寢絶(臣)今具
奏郷貫居奉
道某家伏爲入意至滿散今則
華壇已備
祕範初行仰望
天慈俯賜
臨幸須至奏
聞者
右(臣)某謹具狀冒罪奏
請
聖號伏候
敕㫖
　　年號月日具髙功全銜(臣)某狀
　　　請符命狀(拜章/通用)
具髙功全銜(臣)某
右(臣)某冒罪奏爲郷貫居奉
道某入意同前至滿散(臣)忝列眞司職當救
度謹爲所廌亡過某及一行亡魂六道等衆
奉行
太上符命金籙白簡及雲篆符誥以伸拯救
切慮亡者𡨋責未除拘留夜府無由解散有
妨濟度謹録狀上奏
元始具全銜(金闕下)伏望
特軫
宸𠂻
允臣所奏
敕下東岱嶽府徧告地水二司應干合屬去
處特爲亡過某等
赦原罪犯咸與惟新盡赴道場領霑
功德更冀布流
道炁覆護簡符庶使有司悉知遵奉(臣)某干
冒
天威不任惶懼之至謹狀
　　年月日具髙功全銜(臣)某狀
　　　申天樞院状(若㳙災等醮却減/去女青詔書四字)
具髙功全銜某(不稱臣)
　右某謹據(意同九皇/表至滿散)今則肅嚴壇墠初舉
科儀奏事
九清必關
樞府謹先發請
聖表狀幾函仰干
通進載惟
天師立教俾使奉行凡所文移必資
仙職謹録狀奏聞
天樞院使三天扶教正一輔玄靜應眞君伏
望
聖慈特爲敷奏所有章詞等俟行道事竟委
當直等神齎詣
仙府申聞其當壇合行女青詔命都省文牒
欲乞
俯憐凡昧宻假
威光凡所申嚴俾知遵奉見巳祗嚴醮席佇
降
眞斿仰冀
降臨證盟修奉某干冒
威靈不任惶懼之至謹狀
　　年月日具髙功全銜某狀
　　　申五師狀
具髙功全銜(不稱臣)
　右某申爲郷貫居奉
道某(入意同符命/狀至滿散)見巳肅啓熏場宣揚
科範謹録狀申請
靈寳玄中大法師
靈寶經師
靈寳籍師
靈寳度師
靈寳監齋大法師伏望
聖慈特迂
雲馭俯降道場敷奏詞誠廉察齋事庶使凡
情上逹幽顯蒙
恩千冒
聖威某不任惶懼之至謹狀
　　年月日具髙功全銜某狀
　　　申三府狀
具髙功全銜(不稱臣)
　右某申爲郷貫居奉
道某(入意如前/狀至滿散)今則肅舉
壇儀導迎
仙馳徧請(天皇/狀云)
諸天上帝日月星辰上元天官黄籙應感天
府威靈(地皇/狀云)
中元地官下元水官山洞靈嶽谿河江海水
府威靈九壘九幽地司衆聖(人皇/狀云)
歷代人王帝主得道神仙祀典神祇虚空主
宰某恭露
(天地/人)皇内祕靈文以伸延召謹録狀奏請
玉虚上帝
甲子天皇君(一通寫甲申地皇君/一通寫甲寅人皇君)伏望
聖慈俯憐凡昧
迂景分光熏祓
天書俾通
上界(下界/幽顯)徧關
衆聖同降道場庶使幽明俱蒙
恩造干冒
聖威某無任惶懼之至謹狀
　　年月日具髙功全銜某狀
　　　申東嶽狀(拜章/通用)
具髙功全銜(不稱臣)
　右某謹據郷貫居奉
道某家(入意至/滿散)憑仗齋功專以追薦亡過某
及家親外姓六道等衆以析
濟度見巳嚴潔壇場崇奉
髙眞蕆行法事伏按
(黄籙/玉匱)明科廣度幽爽除巳具奏
玉清宫乞降
符命赦宥外謹具狀
申聞
東嶽天齊仁聖帝伏望
聖慈鑒察凡情俯降道場
證明修奉仍乞體行
符命告下有司釋放亡魂來臨
法㑹庶令幽爽得遂超生干冒
聖威某不任惶懼之至謹狀
　　年月日具髙功全銜某狀
　　　逐時通進狀
黄籙大齋所
　照㑹當所今爲奉
　道某家修建道場以今某法事謹發(某文/字若)
　(干/函)上詣
　太上御前須至申
　聞者
右謹具申
上清天樞院伏乞
省録特爲通進謹狀
　　年月日具髙功半銜某狀
　　　角封
狀申上清天樞院高功半銜某謹封
　　　請衆眞狀式(如火星眞武文昌東嶽/及諸等醮合用專狀請)
　　　(者依/此式)
具高功全銜(不稱臣)
　右某今爲(鄉貫居)奉
道某(畧入意/至滿散)今則肅舉
壇儀導迎
仙馭謹録狀奏請
聖號伏望
聖慈矜憐凡昧
迂景分光
俯降道場
證明修奉干冒
聖威某不任惶懼之至謹狀
　　年月日具高功全銜某狀
　　　預下抽魂牒申東嶽狀
具高功全銜(不稱臣)
　謹據(入意至/滿散)專爲亡者某及上世先靈家
　親外姓一切亡魂等衆建作功德以伸薦
　拔切慮所屬治司未知亡者巳當祗受
　太上開度之恩拘留亡魂見受罪對謹合
　具一行亡人姓名死年月日徧關
　冥司摉括外須至申
　聞者
右謹具申
東嶽天齊仁聖帝(殿下)伏乞
聖慈告下有司合屬去處依名檢放亡者盡
與暫停冥責俟道場開壇奏請
太上原赦符命續具關申以慿濟度某干冒
聖威不任惶懼之至謹狀
　　年月日具髙功全銜某狀
　　　申南極錬度狀(此狀於奏/簡時申發)
具髙功全銜(不稱臣)
　右某謹申爲(郷貫某家入/意至滿散)專爲亡者奏奠
　金籙白簡以伸濟度今則薦度功德巳遂
　圓諧謹撥所薦亡者某等敬詣
　朱陵火府祗受
　錬度謹具狀
　上申
南極長生大帝
南斗六司眞君
回骸起死眞君
監生大神伏乞
聖慈仰體
元始符命特爲開流火之庭錬度亡者俾蒙
恩造受化更生干冒
聖威某不任惶懼之至謹狀
　　　年月日具髙功全銜某狀
　　　諸司文牒
　　　都牒(若用三界牒使此式若止用都/牒請聖者使後式更不復用此)
　　　(白紙/寫牒)
太玄都省行壇牒當處里域眞官(若在觀云當/觀護道龍神)
　據郷貫居奉
　道(入意如前/至滿散)今則潔備
　華壇蕆行
　法事竊慮
　天人異致凡悃難通塵世諠卑有諸觸犯
　須至移文者
牒仰詳察事意疾速奏達
上穹伏乞分遣
仙官監臨齋事仍仰肅靜壇場欽迓
景輿毋致稽緩有觸
天威齋事告成不忘效信故牒
　　年月日
　牒當處里域眞官(朱書)
　髙功銜
天師銜
　　　牒皮面式
實髙功銜謹封
　　　牒皮背式(其他皆同此式/只換所牒神名)
太上都省行壇牒當處里域眞官(牒三界/等同)
　　　都牒(用白紙寫若土地巳令抽魂故/不再牒若消災則添土地等神)
太玄都省行壇牒三界功曹四直使者
　據郷貫居奉
　道某(入意如前請/表至滿散)今則華壇巳備
　祕範初行竊慮
　聖凡有隔精意難通塵世諠卑有諸觸犯
　須至移文者
牒仰看詳事意速舉雲程遍通
三界延降
髙眞上聖俯臨塵世華壇即爲奏傳佇固昭
報仍仰肅靜壇場欽迓
景輿無致稽緩有觸
天威醮事告成不忘
效信故牒(牒後/如前)
　　　上界牒(用白/紙寫)
太玄都省行壇牒上界直符使者
　據郷貫居奉
　道某(入意如前/至滿散)今則華壇潔備
　祕範啓行切慮
　上穹遼邈
　天府邃深
　雲路迢遥
　仙凡有隔須至移文者
牒仰詳察事意疾速奏逹
元陽之上太虚之中
諸天上帝日月星辰上元天官黄籙應感天
府威靈伏乞暫離
天府臨降道場即爲奏傳佇回昭報功成事
就不負
效勤故牒(牒後/如前)
　　　中界牒(用白/紙寫)
太玄都省行壇牒中界直符使者
　據(郷貫如前/牒至滿散)今則華壇嚴肅
　祕範啓行竊慮
　眞司杳邈地水幽深凡昧塵情難獲
　通感須至移文者
牒仰詳察事意延請
山洞靈嶽谿江河海水府靈宫九壘九幽地
司僚屬乞廻
飊馭俯降道場即爲奏傳佇回
昭報功成事就不負
效勤故牒(牒後/如前)
　　　下界牒(用白/紙寫)
太玄都省行壇牒下界直符使者
　據(郷貫如前/牒至滿散)今則華壇巳備
　祕範初行竊慮
　靈司幽隱
　洞府宻嚴凡昧塵情難獲通感須至移文
　者
牒仰詳察事意延降
歷代人王帝主諸廟福德神祇得道神仙虚
空眞宰乞廽
雲輅俯降道場即爲奏傳佇回
昭報功成事就不負
效勤故牒(牒後/如前)
　　　預行抽魂牒(用黄/紙寫)
太玄都省行壇牒當處土地里域主者
　當壇恭奉
　玉帝敕命佐
　天行化濟度幽𡨋凡有投誠理宜關報今
　據入意專爲三官九府北都羅酆九幽諸
　獄城隍嶽瀆泉曲寒庭三塗五苦所在治
　司州縣隂獄一切未諧出離死魂九泉六
　道等衆申奏
　三天門下奉行
　元始符命金籙白簡傳授九眞妙戒用伸
　薦度當壇見戒敕有司肅嚴壇壝剋日奉
　行尚慮諸司未知有此奉
　道之家歸仗
　玄門欲求薦拔今合具所薦亡過某及家
　親異姓一行亡人等姓名死年月日預行
　摉括以慿濟度須專告諭者
牒仰詳此事由疾速關報應干合屬所在冥
司預行拘抽未遂受生一切魂魄及九泉六
道等衆各請逐處主者遞相催促盡行追究
暫停幽閉恭俟畫降
元始符命疾除罪簿落滅惡根出離幽關仍
仰專一防護解赴今來所建
(黃籙/盟眞)寳壇所在城隍司一處收管祗聽召請
押赴
道場領霑
功德仍請丁寧約束經由關津等處不得妄
生邀截以副
太上好生之德牒到奉行故牒(牒後/如前)
　　　女青抽鬼牒(牒奉敕多做官誥體寫/若用正法中所載敕字)
　　　(尤為典寳所有寫敕字呪文/具千後切在至誠用黄紙寫)
太玄都省行壇牒當處土地里域等神
　告聞泰山岱宗三官九府嶽瀆酆都地府
　水司城隍社廟八大魔王部屬應干拘留
　亡人去處據(郷貫入全/意至滿散)今竊慮所薦亡過
　某及家親外姓六道等衆生存之日積諸
　𡨚咎亡殁之後執對前非今建
　寳齋廣坤薦拔恐拘所屬未獲出離須仗
　元始符命詔出隂關今具抽拔事件
一修齋某家所薦亡過某及家親外姓亡人
　等並逐一開具姓名死年月日在前隨牒
　追抽務令依名盡行釋放(若預下牒/用此則云)
一修齋某家巳於幾月幾日具所薦亡過某
　及一行亡人等姓名預行追抽去訖今
　道場開啓仰依前來姓名盡行釋放
一所薦亡人某等内有生前素積善功或承
　殁後追修巳得受生者仍下功德案關照
　施行如未受生重有罪對亦當遵奉今來
　詔牒特與赦原
一三界輪廽修羅道五姓人道地嶽道餓鬼
　道畜生道等衆務令所屬溥行
　放赦應期同屇
　道場領霑
　功德
一當壇恭準(此一項皆/以朱書)
　元始符命
　女青律條許令告下
　十方無極世界三官九府百二十曹應干
　合屬去處依法抽拔七祖先靈一切逝者
　男子三魂七魄女人三魂十四魄早離風
　刀三塗五苦之中昇度南宫及胎更生克
　得道眞以副
　太上好生者
牒奉
太上亡人某等宜令所屬靈官特與
宥罪疾速撥赴某大齋所領霑
度命功德仍仰所在治司不得妄生障礙牒
至準
　故牒(牒後/如前)
　　　城隍牒(用白/紙寫)
太玄都省行壇牒城隍社令主者
　據(入意至/滿散)當壇專爲亡者建作薦拔功德
　除巳備奏
　三天門下乞賜
　原赦亡人罪咎幷關報合屬冥司摉檢魂
　魄合行聚集祗聽呼召外須至移文者
牒具如前仰詳察前件事意候諸處押到亡
魂並行聚集俟當所竪
太微神旛召請之夜廣差神吏押赴
寳壇準此奉行毋致違戾故牒(牒後/如前)
　　　五路牒(用白/紙寫)
太玄都省行壇牒地界主者八方大神
　據郷貫居奉
　道某家以今月某日值某之辰修建
　某道場今巳潔備華壇恭行法事竊慮所
　薦亡過某及一行亡人等山河阻隔分野
　異同所歷關津妄生遏截須至移文者
牒仰詳察事意大闢方隅接引亡魂來臨
法㑹仍仰所在關津主者遵奉
救度科法毋致妄生障礙牒到奉行故牒(牒後/如前)
　　　童子牒(用白/紙寫)
黃籙大齋所
　當所今月幾日幾時(填開壇發/奏時候)奏聞
　玉清宫奉行
　金籙白簡救苦眞符(一牒攺云/長生靈符)若干面拔
　度(一牒/攺云)亡人某等靈魂出離者(一牒攺云)
牒具如前仰承領上件白簡俓詣
十方無極世界(一牒云南方/丹天世界)一依
符命疾速施行故牒
　　年月日時發
　　　牒(地府/火府)齋簡童子
　髙功銜
　　　發奏文字引目(所有發章引領添若/有下官故氣遏截章)
　　　(文不使上逹者押赴天一北/獄依律定罪以明火憲一節)
黃籙大齋所
　今爲奉
　道某家申發文字若干函封印全起至某
　宫府投進須至出引者
右關某官吏交領上件奏文俓詣投納雲程
不請住滯
　　年月日時引
　髙功法師姓
　　　女青牒中字呪
　聚形
　散形(玉清/上帝)(上濟/大帝)(太清/大帝)(四門/天王)(五/都)
　(大輪王都天大法/主金木水火土)(六甲將軍/六丁神將)(北極七/元尊神)(左/輔)
　(右/弼)(八大/金剛)(九天/元君)(十方護/法神王)(玉皇上/帝勑)
道門定制卷之二















道門定制卷之三丙三
　　　　西蜀道士樸庵吕元素集成
　　　　朱陵眞隱性齋胡湘龍編校
　樞宻使特行尚書吏部都檢校太傅同中
　書門下平章事修國史上柱國(臣)王欽若
　奏
　右(臣)欽若今奉
聖旨送降到羅天醮分科儀令(臣)再詳校者
　伏以蕭香上逹冀表於精誠
眞聖下臨必期於通感旣
　眞科之紛糅伊道教以因仍方屬
叡明允修祕奥伏惟
皇帝陛下道惟稽古言必則
天奉
百神於圎丘尊
七祖於清廟闢
上清之僊宇崇昭應之福庭㑹眞之宫檢介
　丘之玉牒太寧之館閟方澤之黃琮
羅天之醮交修
金籙之齋繼建尚慮科儀舛誤品位參差爰
　命羽衣載刋寳秩仍令迷昧復備討論仰
　受
德音䖍遵
詔旨(臣)今巳修整列
羅天聖位九卷幷修到
羅天科儀集成一卷標于卷首但慙凡目竊
覘眞階奉
天徒仰於紫清測漢莫窮於
僊統上遵
宸扆稍備朝修其
羅天科儀品位共十卷謹同
上進伏乞
宣付崇文院三館都監劉崇超繕寫十五本
　裝禠送(臣)處用道藏印縫訖降下㑹眞太
　寧上清太清太平宫等處庶今崇奉永薦
　福祥謹具奏
　聞謹奏
　　　批答
省奏具之朕祗荷靈休欽崇妙本在宥萬國
冀底於阜康懷柔百神用延於貺施惟宏開
於眞館當嚴奉於齋科願藏室之所傳倚存
昔範俾羽人之參校庶恊精心申命輔臣重
加閱視卿博通學府研味道樞旣緝簡以斯
成爰削章而來上恭勤所至嘉尚良深所奏
知餘依三日
　　　御製科教師賜紫孫虚白論奏獻錢
　　　馬事
凡修齋醮奏獻錢馬止以質誠效信通逹眞
靈若分位稍多即諸事有闕古法但焚柴割
髪奏幣飛章酌水獻花冥心懇禱由此觀之
奏紙之法亦不假多而獲福止在至誠矣按
道藏三籙齋者
上元金籙齋帝主修奉展禮配天罷散設普
　天大醮三千六百分位
中元玉籙齋保佑六宫輔寜妃后罷散設周
　天大醮二千四百分位
下元黃籙齋臣庶通修普資家國罷散設羅
　天大醮一千二百分位
右三籙齋升降次第及
聖眞位號乃大中祥符年詔推忠恊謀同德
佐理功臣丞相王欽若重修定頒下在京宫
觀并天下名山福地收掌以備朝廷修奉或
大臣爲國亦許修設庶人不許奉修又近降
皇帝本命及天寧節逐年七次藩方節鎮修
建金籙道場罷散設醮三百六十分位止
聖位具載新降科儀永爲定式
靈寳道場即消災遷拔拜章
奏獻錢馬儀式一百二十分止
靈寳天公齋及四十八壇小醮奏獻錢馬
　二十四分三十六分四十二分
　六十分七十二分百二十分止
右件儀式並約科典及
朝廷新頒儀範并令式節文簡要排次以便
修奉不可過此數也又安
正一天師本命存修法云奏紙一分當用好
紙畫馬一匹傔一人而已代形一人不畫口
由此觀之今所奏錢馬亦未合儀格徒有費
用適以招譴爾又世人多奏妝畫龍鶴星像
天地神祇此尤迷謬之甚徧檢經科未有此
式大羅寥廓上聖尊崇一念纔興隨機赴感
豈多奏錢馬而獲福佑邪古人設法惟以表
信效心懴愆贖過使人有信向之誠又不可
不奏獻也惟明哲之士詳而行之(傔去念切/侍從也)
　　　九皇進狀式
　奉
道具位(臣)姓某
　　　信錢
　　　從馬
　　　龍車
右(臣)謹謹上
進以
聞謹進
　年月日奉道具位(臣)姓某狀
　　　圓封式
聖號(金闕下)奉道具位(臣)姓某狀進謹封
　　　方函式(不使/臣字)
(進狀一函謹上詣/上清天樞院引進)髙功半御娃某謹封
　　　衆眞獻狀式
　奉
道具位姓某
　　　信錢從馬若干分
右謹奏上
聖號伏望
眞慈俯賜
鑒納謹狀
　年月日奉道具位姓某狀
　　　圓封式(衆其狀同式/止云狀謹封)
聖號奉道具位姓某狀奏謹封
　羅天等醮聖號
　黃籙羅天一千二百分聖位
　　　第一狀(五/分)玉虚上帝衆眞
玊虚上帝(出玉清/祕籙))無上玉帝(出三洞/珠眞)
太微玉帝(出金闕八/景朝㑹圖)太微天帝(出無上/祕要)
少微太帝(出無上秘要巳上/並稱眞慈後同)
　　　第二狀(三/分)三寳帝君門下
清微天寳君禹餘靈寳君
太赤神寳君(右出三/洞神籙)
　　　第三狀(九/分)九天上帝門下
鬱單無量天帝上上禪善無量壽天帝
梵監須延天帝寂然兠術天帝
波羅尼宻不驕樂天帝洞元化應聲天帝
靈化梵輔天帝髙虚清眀天帝
無想無結無愛天帝(右出玉清祕/籙大有金書)
　　　第四狀(五/分)太陽朱明上帝衆眞
太陽炎極朱明上帝皇天上清金闕帝君
混沌太无玄生髙上虚皇帝君
蒼靈太光扶揺帝君
青眞金闕梵行後聖帝君(右出金闕八/景朝㑹圖)
　　　第五狀(八/分)東方八天帝門下
太皇黃曽天帝太明玉完天帝
清明何童天帝玄胎平育天帝
元明文舉天帝上明七曜摩夷天帝
虚无越衡天帝太極濛翳天帝
　　　第六狀(八/分)南方八天帝門下
赤明和陽天帝元明恭華天帝
耀明宗飄天帝竺落皇笳天帝
虚明堂曜天帝觀明端靖天帝
玄明恭慶天帝太煥極瑶天帝
　　　第七狀(八/分)西方八天帝門下
元載孔昇天帝太安皇崖天帝
顯定極風天帝始皇孝芒天帝
太皇翁重浮容天帝無思江由天帝
上揲阮樂天帝無極曇誓天帝
　　　第八狀(八/分)北方八天帝門下
皓庭霄度天帝淵通元洞天帝
太文翰籠妙成天帝太素秀樂禁上天帝
太虚無上常融天帝太釋玉隆騰勝天帝
龍變梵度天帝太極平育賈奕天帝
(右出無量/度人經)
　　　第九狀(十六/分)先天聖母元君衆眞
先天太后太一元君(見青羊宫碑及實録又/太清詞云太一元君掌)
(列仙故冠位首乃玄妙玉女混元帝寄胎降/生昇天爲太一元君唐明皇尊封先天太后)
(本稱先天聖母元君常見稱爲先/天元后者未知所據故併書之)
九靈太妙白玉龜臺夜光金眞萬炁聖母元君
無上雌一帝眞九光聖母
髙上虚无玄元混化初眞聖母
三天陽魂太極聖母
朱光洞隂二景聖母
三素洞隂太微聖母
大有空洞混沌化素靈妙生神聖母
九華空洞元陽飛生聖母
太隂神光玄極青帝聖母
無上極眞太虚天皇聖母
元陽九元鬱靈皓眞聖母
北極交靈瑶光太皇聖母
虚无元皇九天絶空聖母
萬炁絶冥紫光列紀聖母
三天眞母上元夫人(右出金闕八/景朝㑹圖)
　　　第十狀(五/分)太一三昧元君衆眞
九天無量太一三昧元君
上元九華安妃(兩號出大/羅九天圖)
九炁素生元妃東華靈妃
大洞廻元羽眞(右出金闕八/景朝㑹圖)
　　　第十一狀(四/分)上清青童君衆眞
上相方諸宫青童君(即東華木公/上相青童君)
上宰西城總眞王君
上保太丹宫南極元君
上傅白山宫太素元君(右出太/平経)
　　　第十二狀(四/分)四極眞王門下
東極眞王扶桑大帝南極眞王丹陵大帝
西極眞王素靈大帝北極眞王洞隂大帝
(東極南極即東霞扶桑丹陵太帝舊本乃/兩位今而為一況於四極眞王内重奏)
　　　第十三狀(五/分)天眞皇人衆眞
自然大仙天眞皇人九老仙都君
九炁丈人天帝君
天帝丈人(右出金闕八/景朝㑹圖)
　　　第十四狀(五/分)靈寳五師門下
玊京山應供靈寳玄中大法師
上古經師君上古籍師君
上古度師君靈寳監齋大法師(按/道)
(藏玄中主教昔老君亦筱此職當位列/三師之上三師乃經法授受之師耳)
　　　第十五狀(三/分)三元帝君門下
上元眞都元陽七寳紫微宫總主上眞自然
太聖賜福天官
中元太隂洞耀元君赦罪地官元虚洞靈皇
帝君
下元金靈洞隂太帝解厄水官洞眞太皇元
光皇帝君(右出金闕八/景朝㑹圖)
　　　第十六狀(八/分)二皇五老帝君門下
甲子天皇君甲申地皇君
甲寅人皇君(右出洞神乾/監河圖醮法)
東方安寳華林青靈始老青帝九炁天君
南方梵寳昌陽丹靈眞老赤帝三炁天君
西方七寳金門皓靈皇老白帝七炁天君
北方洞隂朔單鬱絶五靈玄老黒帝五炁天君
中央玊寳元靈元老黄帝一炁天君(五靈五/老即五)
(方五帝舊本重奏今按中盟赤書自然/籙靈威仰即青帝字青帝注筭餘皆同)
　　　第十七狀(十一/分)十一大曜眞君門下
日宫太丹炎光鬱明太陽帝君
月宫黄華素曜元精聖后太隂元君(日月二/宫出金)
(闕八景/朝㑹圖)
東方木德始陽青皇上眞道君歳星眞君
南方火德丹靈赤皇上眞道君熒惑星眞君
西方金德太素少隂白皇上眞道君太白星
眞君
北方水德太冥隂元黑皇上道道君辰星眞
君
中央土德祖炁中皇上眞道君鎮星眞君
交初羅㬋神首建星眞君
交中計都神尾墜星眞君
天一紫炁道星眞君
太一月孛暳星眞君(右出五斗醮并上/清二景七曜儀)
　　　第十八狀(十/分)十神太一眞君門下
五福太一眞君天一太一眞君
地一太一眞君四神太一眞君
大遊太一眞君小逰太一眞君
君棊太一眞君臣棊太一眞君
民棊太一眞君直符太一眞君(右出太/一醮儀)
　　　第十九狀(十一/分)北斗中星君衆眞
北斗中髙上玉皇尊星君
北斗中玄卿大帝
北斗陽明太尉府天蓬貪狼星君(舊作天英/今正之)
北斗隂精上宰府天内巨門星君(舊作天任/今正之)
北斗眞人司空府天衝禄存星君(舊作天柱/今正之)
北斗玄冥游擊府天輔文曲星君(舊作天心/今正之)
北斗丹元斗君府天禽廉貞星君(舊本/不誤)
北斗北極太常府天心武曲星君(舊作天輔/今正之)
北斗天關上帝府天柱破軍星君(舊作天衝/今正之)
北斗洞明外輔星君
北斗隱光内弼星君(右出河圖内/篇九元醮儀)
　　第二十狀(十/分)乾元聖母九皇夫人門下
北隂乾元大聖母
北斗元斗宫中魁精玄上眞皇夫人太星玄
樞君
北斗玄魁宫中靈精上玄眞皇夫人元星北
台君
北斗上精宮中靈妃元皇九極夫人貞星上
眞君
北斗綱極宫中上靈神妃華皇夫人紐星璇
根君
北斗靈開宫中北上金蓋中皇夫人綱星天
平君
北斗紫極宫中安上晨華无皇夫人紀星命
機君
北斗運天宫中玊華靈皇夫人關星元陽君
北斗帝席宫中左皇夫人
北斗上尊宫中右皇夫人(右出河圗内尤經/并五星空常訣)
　　　第二十一狀(十/分)南斗太帝衆眞
南斗大帝長生大君好生韓君丈人
注生大司馬
南斗天府司命上相鎮國眞君
南斗天相司録上將鎮嶽眞君
南斗天梁延夀保命眞君
南斗天同益筭保生眞君
南斗天樞度厄文昌錬魂眞君
南斗天機上生監簿大理眞君
南斗火鈴大將軍(右六星出南斗/經餘依舊例)
　　　第二十二狀(六/分)東斗六陽星君門下
東斗陽度星君東斗陽昌星君
東斗陽巨星君東斗陽惠星君
東斗陽廣星君東斗陽輝星君
　　　第二十三狀(六/分)西斗六隂星君門下
西斗隂燾星君西斗隂受星君
西斗隂領星君西斗隂筭星君
西斗隂召星君西斗隂考星君
　　　第二十四狀(七/分)中斗七太星君門下
中斗大魁星君中斗大理星君
中斗大籍星君中斗大訓星君
中斗大申星君中斗大固星君
中斗大濟星君(巳上並出金闕/八景朝㑹圖)
　　　第二十五狀(八/分)三界五天大魔王門下
無色界大魔王色界大魔王
欲界大魔王青天大魔王
赤天大魔王白天大魔王
黒天大魔王黃天大魔王(右依/舊儀)
　　　第二十六狀(六北/分)帝四聖眞君衆眞
北極天蓬大元帥北極天猷副元帥
北極翊聖黒殺儲慶應感保德眞君
北極眞武佑聖太一福神靈應眞君(右岀神霄/列象圖)
北宫擎羊使者北宫陁羅使者(右岀七/元圖)
　　　第二十七狀(二十/一分)玉清上元眞宰衆眞
玉清上元眞宰玉清眞宰上相
洞眞左玄上宰洞眞右玄上宰
洞眞左玄上相洞眞右玄上相
洞眞左玄上卿洞眞右玄上卿
洞眞九天金闕丈人洞眞太虚上眞僊綂
洞眞金闕上僊侍郎洞眞金闕僕射
洞眞玉虚僕射洞眞九天僊伯
洞眞紫府侍郎洞眞紫府大夫
洞眞玉清大監洞眞玉虚眞令
洞眞玉清大丞洞眞三天都尉
玉清宫總眞都司君
　　　第二十八狀(十八/分)洞玄左眞上宰衆眞
洞玄左眞上宰洞玄右眞上宰
洞玄左眞上相洞玄右眞上相
洞玄紫府道統洞玄玄都大卿
洞玄紫府上相洞玄玄都上相
洞玄左眞上卿洞玄右眞上卿
洞玄玉虚侍郎洞玄紫微大夫
洞玄紫微大監洞玄紫微眞令
洞玄極僊正都護洞玄玉宸大丞
洞玄玄都大丞洞微宫總僊都司君
　　　第二十九狀(三十/三分)洞神太極上相衆眞
洞神太極上相洞神太極眞伯
洞神太玄上僊統洞神三天護法都帥
洞神九天大兵統洞神太微僕射
洞神太極僕射洞神木部尚書
洞神火部尚曺洞神金部尚書
洞神水部尚書洞神土部尚書
洞神太微護兵大卿洞神極眞益筭大卿
洞神紫府上僊大卿洞神大僊僊威監
洞神太極上僊大夫洞神三天斬妖護尉
洞神碧虚上僊卿洞神九天保命上僊監
洞神紫微七政大監洞神金闕盟威大監
洞神扶桑暘谷大監洞神太極上僊監
洞神玄都僊令大監洞神太極僊府兵録
洞神九天護府司直洞神九天雲霧大監
洞神紫府校尉洞神六虚明眞監
洞神八極像都護尉洞神北極大監
太極宫總神都司君(巳上並出大/羅九天圖)
　　　第三十狀(三十/三分)紫微垣衆星君門下
紫㣲垣(帝座/二星)即天皇大帝北極大帝
太子星君庶子星君後宫星君
四輔星君勾陳星君五帝内座星君
天柱星君六甲星君華蓋星君
御女星君柱史星君女史星君
尚書星君大理星君隂德星君
陽德星君天牀星君天一星君
太一星君東蕃左樞星君
東蕃上宰星君東蕃少宰呈君
東蕃上輔星君東蕃少輔星君
東蕃上衞星君東蕃少衞星君
東蕃少丞星君西蕃右樞星君
西蕃少尉星君西蕃上輔星君
西蕃少輔星君西蕃上衞星君
西蕃少衞星君
　　　第三十一狀(二十/一分)太微垣衆星君門下
太微垣
五天帝座星君太子星君
從官星君三公内座星君
九卿内座星君内五諸侯星君
幸臣星君謁者星君
虎賁星君郎位星君
内屏星君常陳星君
東蕃左執法星君東蕃上相星君
東蕃次相星君東蕃上將星君
東蕃次將星君西蕃右執法星君
西蕃上相星君西蕃次相星君
西蕃上將星君西蕃次將星君
　　　第三十二狀(三十/五分)天市垣衆星君門下
天市垣
帝座星君候星星君官者星君
宗正星君宗人星君宗星星君
斗星星君斛星星君列肆星君
車肆星君市樓星君屠肆星君
帛度星君南海星君燕星星君
東海星君徐星星君吳越星君
齊星星君中山星君九河星君
趙星星君魏星星君河中星君
河門星君晉星星君鄭星星君
周星星君秦星星君蜀星星君
巴星星君梁星星君楚星星君
韓星星君宋星星君
　　　第三十三狀(七/分)東方七宿星君門下
角宿天門星君亢宿天庭星君
氐宿天府呈君房宿天駟星君
心宿天王星君尾宿天雞星君
箕宿天津星君(心宿即大火帝/座故曰天王)
　　　第三十四狀(七/分)南方十宿星君門下
井宿天井星君鬼宿天鐀星君
柳宿天𢊍星君星宿天庫星君
張宿天稱星君翼宿天都星君
軫宿天街星君
　　　第三十五狀(七/分)西方亡宿星君門下
奎宿天將星君婁宿天獄星君
胃宿天倉星君昂宿天目星君
畢宿天耳星君觜宿天屏星君
參宿天水星君
　　　第三十六狀(七分)北方七宿星君門下
斗宿天廟星君牛宿天機皇君
女宿天女星君虚宿天卿星君
危宿天錢星君室宿天廪星君
璧宿天市星君
　　　第三十七狀(三十/分)紫微外座衆星君門下
紫微外座
上台虚精星君中台六淳星君
下台曲生星君文昌上將星君
文昌次將星君文昌貴相星君
文昌司録星君文昌司命星君
文昌司冠星君三師星君
三公星君郎將星君相星星君
太陽守星君太尊星君勢星星君
天牢星君天理星君傳舍星君
閤道星君附路星君鉤星星君
天𢊍星君内𢊍星君内階星君
八榖星君扶箱星君天棓星君
天槍星君天戈星君
　　　第三十八狀(四/分)北極四相星君門下
北極左丞天相星君北極右丞天僊星君
北極正法丞相星君北極天心丞相星君
　　　第三十九狀(二十/分)鄭分二十座星君門下
角亢夀星之次鄭分
大角帝座星君左攝提星君
右攝提星君招摇星君梗河星君
帝席星君周鼎星君亢池星君
天田星君進賢星君平道星君
天門星君平星星君折威星君
陽門星君頓頑星君庫樓星君
五柱星君四衡星君南門星君
　　　第四十狀(十六/分)宋分十六座星君門下
氏房心大火之次宋分
日星星君七公星君貫索星君
天乳星君西咸星君東咸星君
罰星星君鍵閉星君鉤鈴星君
天輻星君從宫星君積卒星君
陣車星君騎官星君
騎陣將軍星君車騎星君
　　　第四十一狀(十五/分)燕分十五座呈君門下
尾箕析木之次燕分
女牀星君天紀星君織女星君
漸臺星君天江星君天弁星君
建星星君天鑰星君傅說星君
糠星星君農丈人星君杵星星君
魚星星君鼈星星君龜星星君
　　　第四十二狀(二十/九分)呉分二十九座星君門下
斗牛女星紀之次吳分
輦道星君奚仲星君天津星君
河鼔星君左旗星君右旗星君
敗𤓰星君匏𤓰星君天桴星君
離珠星君羅堰星君天田星君
狗國星君天雞星君狗星星君
天淵星君九坎星君越星君
趙星君周星君秦星君
代星君魏星君韓星君
楚星君鄭星君燕星君
晉星君齊星君
　　　第四十三狀(二十/分)齊分二十座星君門下
虚危玄枵之次齊分
車府星君杵星星君臼星星君
人星星君司非星君司危星君
司録星君司命星君蓋屋星君
墳墓星君虚梁星君泣星星君
哭星星君壘壁陣星君天錢星君
天綱星君天壘城星君璃瑜星君
敗臼星君北落師門星君
　　　第四十四狀(十五/分)衞分十五座星君門下
室璧娵觜之次衞分
造父星君王良星君䇿星星君
螣蛇星君天廐星君離宫星君
上公吏星君土公星君雷電星君
霹靂星君雲雨星君羽林軍星君
斧鉞星君八魁星君土司空星君
　　　第四十五狀(九/分)魯分九座星君門下
奎婁降婁之次魯分
天將軍星君左更星君右更星君
外屏星君天溷星君天倉星君
天𢈔星君天囷星君鐵鑕星君
　　　第四十六狀(二十/一分)趙分二十一座星君門下
胃昴畢大梁之次趙分
月星星君大陵星君積屍星君
天船星君積水星君卷舌星君
天讒星君礪石星君天街星君
附耳星君天髙星君諸王星君
天節星君九州殊口星君九斿星君
天阿星君太隂星君天廪星君
天菀星君芻槀星君天園星君
　　　第四十七狀(二十/二分)晉分二十二座星君門下
觜參實沈之次晉分
五車帝座星君三柱星君天漢星君
咸池星君坐旗星君司怪星君
水府星君四瀆星君天關星君
闕丘星君參旗星君五井星君
軍井星君屏星星君天厠星君
矢星星君軍市星君野雞星君
伐星星君丈人星君子星星君
孫星星君
　　　第四十八狀(十五/分)秦分十五座星君門下
井鬼鶉首之次秦分
鉞星星君積水星君積薪星君
南河星君北河星君五諸侯星君
天樽星君水位星君外𢊍星君
天記星君天狗星君狼星星君
弧矢星君天社星君老人星君
　　　第四十九狀(十/分)周分十座星君門下
栁星張鶉火之次周分
軒轅星君御女星君少微星君
内平星君酒旗星君長垣星君
天相星君天廟星君東甌星君
天稷星君
　　　第五十狀(九/分)楚分九座星君門下
翼軫鶉尾之次楚分
靈臺星君明堂星君左轄星君
右轄星君長沙星君軍門星君
土司空星君青丘星君器府星君
　　　第五十一狀(六/分)歳星所變六星君門下
歳星所變
天槍星君天猾星君天衝星君
天棓星君國皇星君及登星君
　　　第五十二狀(五/分)熒惑星所變五星君門下
熒惑星所變
析旦星君蚩尤星君昭明星君
司危星君天欃星君
　　　第五十三狀(九/分)鎮星所變九星君門下
鎮星所變
五殘星君六賊星君獄漢星君
大賁星君炤星星君絀流星君(絀春/入)
茀星星君旬始星君擊咎星君
　　　第五十四狀(八/分)太白星所變八星君門下
太白星所變
天杵星君天拊星君伏靈星君
大敗星君司姦星君天狗星君
天殘星君卒起星君
　　　第五十五狀(七/分)辰星所𩀱七星君門下
辰星所變
柱矢星君破女星君拂樞星君
滅寳星君繞廷星君驚理星君
大奮祀星君(如五帝座舊本在五老帝君下/乃紫微太微天市天角大火帝)
(座不知即星垣中帝座況紫微垣帝座乃天/皇北極大帝位列九皇前後重奏者明矣)
　　　第五十六狀(十二/分)十二宫尊神門下
天稱宫尊神天蝎宫尊神人馬宫尊神
磨蝎宫尊神𩀱魚宫尊神寳缾宫尊神
白羊宫尊神金牛宫尊神隂陽宫尊神
巨蟹宫尊神獅子宫尊神𩀱女宫尊神
(右並依/舊儀)
　　　第五十七狀(三/分)三山眞君門下
青城山五嶽上司九天丈人儲福定命眞君
潜山九天司命上卿保生眞君
廬山九天採訪使者應元保運眞君(右凖元/豐四年)
(正月二十七/曰詔進號)
　　　第五十八狀(六/分)三天大法師衆聖
三天扶教大法師正一輔玄靜應眞君
女師君嗣師君系師君
左玄王眞人右玄趙眞人
　　　第五十九狀(十四/分)九天司馬眞君衆聖
九天司馬眞君九天玉輔上宰
九天四恊侍宸九天延夀益筭眞君
九天度人不死眞君九天回骸起死眞君
九天建生運炁眞君九天定貴續命眞君
九天定禄萬福眞君九天執籙把籍真君
九天韓司主録君九天監生大神
九天度厄尊神九天主女青律官(右依/舊儀)
第六十狀(十五/分)天曹太皇萬福真君聖衆
天曹太皇萬福眞君天曹定名玉曆眞君
天曹扶衰度厄眞君天曹消災散禍眞君
天曹注生勾死眞君天曹延生保命眞君
天曹司命眞君天曹司録眞君
天曹司非眞君天曹司危眞君
天曹司刑眞君天曹司罰眞君
天曹門下引進眞官天曹門下直日典者
天曹門下掠剰大夫(右依/舊儀)
　　　第六十一狀(五/分)五嶽眞君門下
東嶽太靈蒼光青帝眞君
南嶽慶華紫光赤帝眞君
西嶽素光燿魄太明白帝眞君
北嶽鬱微洞淵無極黒帝眞君
中嶽黃玄太光含眞黃帝眞君
　　　第六十二狀(五/分)五嶽聖帝門下
東嶽天齊仁聖帝南嶽司天昭聖帝
西嶽金天順聖帝北嶽安天元聖帝
中嶽中天崇聖帝(右出名山/嶽瀆圖)
　　　第六十三狀(十/分)十山眞君門下
東嶽佐命括蒼山眞君
東嶽佐命羅浮山眞君
南嶽儲副霍山眞君
南嶽儲副潜山眞君
西嶽佐命女几山眞君
西嶽佐命地肺山眞君
北嶽佐命河蓬山眞君
北嶽佐命抱犢山眞君
中嶽佐命少室山眞君
中嶽佐命武當山眞君(右出太真/道典録)
　　　第六十四狀(十八/分)太極上眞衆聖
海上廣桑山主宰太極上眞(出眞誥及/韓混事跡)
五嶽司命右弼桐柏眞人王君
太玄眞人東嶽上卿司命大茅眞君
定録右禁郎司命中茅眞君
三官保命小茅眞君
九州都僊太史兼髙明大使神功妙濟太一
定命眞君
玄都御史吳眞君校録水府黃眞君
西山陳眞君西山周眞君西山彭眞君
西山施眞君西山鍾眞君西山旴眞君
西山時眞君西山曾眞君西山甘眞君
上清眞人許長史(右出僊傳及/茅山西山記)
　　　第六十五狀(十/分)下洞天僊官門下
王屋山小有清虚洞天僊官
委羽山大有空明洞天僊官
西玄山太元總眞洞天僊官
西城山三元極眞洞天僊官
青城山寳僊九室洞天僊官
赤城山上王清平洞天僊官
羅浮山朱明燿眞洞天僊官
勾曲山金壇華陽洞天僊官
林屋山佐神幽墟洞天僊官
括蒼山成德隱眞洞天僊官(右出洞天/福地記)
　　　第六十六狀(二十/四分)二十四化僊官門下
陽平化僊官鹿堂化僊官鶴鳴化僊官
漓沅化僊官葛璝化僊官庚除化僊官
秦中化僊官眞多化僊官昌利化僊官
𨽻上化僊官湧泉化僊官稠稉化僊官
北平化僊官本竹化僊官濛秦化僊官
平蓋化僊官雲臺化僊官濜口化僊官
後城化僊官公慕化僊官平岡化僊官
主簿化僊官玉局化僊官北邙化僊官
(右岀都/功籙)
　　　第六十七狀(二十/八分)長生妙感眞人衆僊
碧落侍中長生妙感眞人
大慈普濟永元顯靈眞君
元陽趙眞人景通陳眞人觀妙李眞人
李隆眞人青城山薛眞人
北宫眞人安期先生青城眞人洪厓張先生
石鍾山天長劉眞人學射山通怡張眞人
妙通嚴眞人保和王眞人
歸元爾朱眞人玉珍山妙通朱眞人
正陽鍾離眞人純陽吕眞人
簡寂陸先生興世館孫眞人
白鶴山虚應張眞人昇眞王先生
王屋山眞伯夫人孫僊姑
抱撲小仙公王屋山眞一司馬先生
茅山玄靜李先生廣成先生杜天師
傳教譚先生傳教饒先生(右岀總仙列/仙拾遺等傳)
　　　第六十八狀(三/分)三元眞君門下
上元道化眞君中元護正眞君
下元定志眞君(右依國/朝封號)
　　　第六十九狀(十五/分)上元宫府僊官門下
上元左都司僊官上元右都司僊官
上元紫微宫左府主生太陽火官
上元紫微宫右府主死太隂水官
上元紫微宫中府主生死罪録官
上元太極左宫左府主生太陽火官
上元太極左宫右府主死太隂水官
上元太極左宫中府主生死罪録官
上元太極右宫左府主生太陽火官
上元太極右宫右府主死太隂水官
上元太極右宫中府主生死罪録官
上元考官上元考士上元考兵
上元考吏
　　　第七十狀(十二/分)紫㣲宫十二曹僊官門下
上元紫微宫
明眞曹僊官監正曹僊官梵行曹僊官
靈關曹僊官禁神曹僊官正神曹僊官
通明曹僊官開明曹僊官玉都曹僊官
南上曹僊官元功曹僊官三靈曹僊官
　　　第七十一狀(十二/分)太極左宫十二曹僊官門下
上元太極左宫
明梵曹僊官威靈曹僊官太常曹僊官
太清曹僊官宣威曹僊官明都曹僊官
都靈曹僊官太儀曹僊官明法曹僊官
考正曹僊官明威曹僊官九都曹僊官
　　　第七十二狀(十二/分)太極右宫十二(曹僊/官)門下
上元太極右宫
司正曹僊官四明曹僊官監天曹僊官
司殺曹僊官盟天曹僊官幽都曹僊官
威儀曹僊官太隂曹僊官下元曹僊官
監司曹僊官監靈曹僊官太明曹僊官
　　　第七十三狀(十五/分)中元宫府僊官門下
中元左都司僊官中元右都司僊官
中元洞空青靈宫左耐犯明晨府主生太陽
火官
中元洞空青靈宫右紂絶隂天府主死太隂
水官
中元洞空青靈宫中七非恬照府主生死罪
録官
中元南洞陽左宗天宫左諒事府主生太陽
火官
中元南洞陽左宗天宫右宗靈府生死太隂
水官
中元南洞陽左宗天宫中靈神府主生死罪
録官
中元北酆都右隂天宫左連宛泉曲府主生
太陽火官
中元北酆都右隂天宫右泰殺九幽府主死
太隂水官
中元北酆都右隂天宫中罪氣咸池府主生
死罪録官
中元考官中元考士中元考兵
中元考吏
　　　第七十四狀(十四/分)青靈宫十四曹僊宫門下
中元洞空青靈宫
靈都曹僊官維正曹僊官靈威曹僊官
黃神曹僊官洞玄曹僊官威仰曹僊官
靈紐曹僊官嶽正曹僊官洞天曹僊官
元都曹僊官通眞曹僊官通明曹僊官
儀範曹僊官九考曹僊官
　　　第七十五狀(十四/分)南洞陽左宮十四曹僊官門下
中元南洞陽左宫
南昌曹僊官考筭曹僊官太陽曹僊官
機明曹僊官都律曹僊官九令曹僊官
格靈曹僊官明都曹僊官監天曹僊官
宣野曹僊官監令曹僊官丘丞曹僊官
九炁曹僊官中神曹僊官
　　　第七十六狀(十四/分)北酆都右宫十四曹僊官門下
中元北酆都右宫
司非曹僊官九殺曹僊官韓司曹僊官
執正曹僊官督察曹僊官役考曹僊官
攝氣曹僊官司殺曹僊官斗加曹僊官
主繫曹僊官司微曹僊官九幽曹僊官
開度曹僊官寒夜曹僊官
　　　第七十七狀(十五/分)下元宫府僊官門下
下元左都司僊官下元右都司僊官
下元暘谷洞源青華方諸宫左青元靈泉府
主生太陽火官
下元暘谷洞源青華方諸宫右九泉寒夜府
主死太隂水官
下元暘谷洞源青華方諸宫中朔單青靈府
主生死罪録官
下元清泠左南水宫左靈劫府主生太陽火
官
下元清泠左南水宫右長夜寒庭府主死太
隂水官
下元清泠左南水宫中靈寳劫刃府主生死
罪録官
下元北酆都右羅酆宫左開度劫量府主生
太陽火官
下元北酆都右羅酆宫右泉曲鬼神府主死
太隂水官
下元北酆都右羅酆宫中通靈大劫府主生
死罪録官
下元考官下元考士下元考兵
下元考吏
　　　第七十入狀(十四/分)洞源宫十四曹僊官門下
下元暘谷洞源宫
水明曹僊官清水曹僊官烈火曹僊官
三明曹僊官簡對曹僊官水令曹僊官
明範曹僊官洞源曹僊官檢㑹曹僊官

劫諒曹僊官從氷曹僊官洞陽曹僊官
龍廐曹僊官機㑹曹僊官
　　　第七十九狀(十四/分)左清泠宫十四曹僊官門下
下元左清泠宫
明劫曹僊官機齡曹僊官水梵曹僊官
罪福曹僊官簡㑹曹僊官從氣曹僊官
攝靈曹僊官召龍曹僊官九河曹僊官
列女曹僊官開明曹僊官度魂曹僊官
檢精曹僊官清正曹僊官
　　　第八十狀(十四/分)右羅酆宫十四曹僊官門下
下元右羅酆宫
北元曹僊官考正曹僊官九科曹僊官
四極曹僊官幽夜曹僊官長劫曹僊官
芒神曹僊官三難曹僊官五法曹僊官
萬諒曹僊官毒刃曹僊官長夜曹僊官
溟波曹僊官無極曹僊官(巳上並出三/元品誡經)
　　　第八十一狀(十/分)太一司命君衆聖
本命太一司命君本命建生星斗君(即生/年)
本命元辰眞官(即主/旦)本命驛馬眞官
本命生月眞官本命生時眞官
本命運氣五福眞官本命大運眞官
本命小運眞官本命行年運氣神將
(右依司天監㑹到/神位皆稱聖慈)
　　　第八十二狀(九/分)天翁天母衆神
天翁神君天母神君天男神君
天女神君雨師霶霈神雲師屏翳神
風師飛廉神雷師靈霳神電師烈鈌神
(右依舊儀自此/狀以後偁靈慈)
　　　第八十三狀(二十/二分)扶桑大帝衆靈
水府扶桑大帝水府陽谷神王
東海淵聖廣德王南海洪聖廣利王
西海通聖廣潤王北海沖聖廣澤王
漢江水帝龍王楚江水帝龍王
浙江水帝龍王湘江水帝龍王
吳江水帝龍王五川江水帝籠王
楊子江水帝龍王松江水帝龍王
荆江水帝龍王
江瀆昭靈孚應威烈廣源王
河瀆顯聖靈源王淮瀆長源王
濟瀆清源王
馬當山上水府福善安江王
采石山中水府順聖平江王
金山下水府昭信太江王
　　　第八十四狀(十二/分)十二谿眞門下
五雲雞眞武陵谿眞苧羅雞眞
桐柏谿眞崑崙谿眞岷山谿眞
嶓冡谿眞沔池雞眞清逺谿眞
中條谿眞浣沙雞眞巫峽谿眞(右依/舊儀)
　　　第八十五狀(十七/分)太湖衆神門下
太湖神洞庭湖神丹陽湖神
鄱陽湖神彭蠡湖神九海北玄君
泗洲九谷君河侯神河伯神
河掾神石源水毋蓬萊都水使者
水府馮夷君水府波神君湖中玉女
溟泠大神大皁江龍神(右依/舊儀)
　　　第八十六狀(九/分)九壘土皇君門下
第一壘色潤地土皇君
第二壘剛色地土皇君
第三壘石脂色地土皇君
第四壘潤澤地土皇君
第五壘金粟澤地上皇君
第六壘金剛鐵澤地土皇君
第七壘水制澤地土皇君
第八壘大風澤地土皇君
第九壘洞淵無色剛維地土皇君(右出度人經/第五十卷)
　　　第八十七狀(十五/分)酆都大帝衆聖
北隂酆都大帝酆都佐理太上靈君
酆都助理玄滋天君酆都上相君
酆都太傅君酆都東明君
酆都南明君酆都西明君
酆都北明君酆都鬼官北斗君
酆都三官都禁郎酆都水官司命君
酆都右禁司君酆都主非使者
酆都執蓋郎
　　　第八十八狀(六/分)六洞僊官門下
酆都山紂純隂天宫僊官
酆都山泰殺諒事宗天官僊官
酆都山明晨耐犯武城天宫僊官
酆都山恬照罪氣天宫僊官
酆都山宗靈七非天宫僊官
酆都山敢司連宛屢天宫僊官
　　第八十九狀(十三/分)酆都諸大魔王門下
酆都山紂絶隂天大魔王
酆都山泰殺諒事宗天大魔王
酆都山明晨耐犯武城天大魔王
酆都山恬照罪氣天大魔王
酆都山宗靈七非天大魔王
酆都山敢司連宛屢天大魔王
酆都玄司重正宗虚大魔王
酆都統僊昇靈希微大魔王
酆都正眞邵靈宛司大魔王
酆都雲樓玉紀明朗大魔王
酆都悲歌大魔王
酆都崇虚赤映靈由大魔王
酆都皇天九平大魔王
　　　第九十狀(十/分)十王眞君門下
地府大素妙廣眞君地府隂德定休眞君
地府洞明普靜眞君地府玄德五靈眞君
地府最勝耀靈眞君地府寳肅昭成眞君
地府等觀明理眞君地府無上正度眞君
地府飛魔演慶眞君地府五華威德眞君
(右出太一/天尊醮儀)
　　　第九十一狀(十七/分)地府司録神君衆聖
地府司録神君地府司命神君
地府司功神君地府司殺神君
地府察命童子地府太玄童子
地府夜光玉女北酆寒池考獄靈官
九都使者九龍符命使者
巨天力士三天執罰大神
期劫考官治罪淪劫官
治天憲官九泉治罪典者
地府五帝考官
　　　第九十二狀(九/分)神慈(九宫/貴神)
乾宫六白神坎宫一白神艮宫八白神
震宫三碧神巽宫四緑神离宫九紫神
坤宫二黒神兊宫七赤神中宫五黃神
　　　第九十三狀(五/分)五方五行神
東方甲乙寅卯木神南方丙丁巳午火神
西方庚辛申酉金神北方壬癸玄子水神
中央戊巳辰戌丑未土神
　　　第九十四狀(十二/分)社稷衆神
太社神太稷神土翁神
土母神榖父神蠶母神
播種五榖神樹木花果神春句芒神
夏祝融神秋蓐收神冬玄冥神(右/三)
(狀並依司天/監會到神位)
　　　第九十五狀(十/分)左青龍君衆神
左青龍君右白虎君前朱雀君
後玄武君侍香金童散花玉女
香官使者騰奏火官當處城隍主者
住宅歳德尊神
　　　第九十六狀(九/分)九州社令神
冀州社令神荆州社令神青州社令神
徐州社令神豫州社令神雍州社令神
梁州社令神兖州社令神揚州社令神
(右出太眞/道典論)
　　　第九十七狀(十四/分)通章六玉女八從事
甲子左靈飛太玄玉女
甲戌左靈飛黃素玉女
甲申左靈飛太素玉女
甲辰右靈飛拜精玉女
甲午右靈飛絳宫玉女
甲寅右靈飛青腰玉女(右玉女出/大洞籙)
録章從事通章從事校章從事
齎章從事禦章從事剌章從事
呈章從事定章從事(右從事出/都功籙)
　　　第九十八狀(十四/分)驛亭令衆神
驛亭令驛亭丞建節監功大將軍
素車白馬大將軍直使功曹
正一功曹左官使者右官使者
陽神決吏隂神決吏科車赤符吏
剛風騎置吏驛馬上章吏飛龍騎吏
　　　第九十九狀(十一/分)虎賁狼吏衆神
虎賁狼吏察姦鉤吏都官僕射
天丁力士天騶甲卒收炁食炁吏
收神食神吏收邪食邪吏收毒食毒吏
收凶食凶吏追符破廟吏
　　　第一百狀(九/分)土地真官衆神
土地眞官里域眞官上界直符使者
中界直符使者下界直符使者
年直使者月直使者日直使者
時直使者(已上並/依舊儀)
　右羅天一千二百分聖眞位號或以朝廷
　降本三千六百分纂成或所在各以傳録
　者互有得失中間乃有兩分三分以至數
　十分合爲一分者復有前後重奏者以其
　聖號稍異而不加詳審故也如東華木公
　上相青童君即上相方諸宫青童君東霞
　扶桑丹陵大帝即東極南極眞王五靈五
　老即五方五帝之𩔖未可槩舉故取頒降
　本并衰集諸所傳遞相參考分序刪定終
　以星躔分度莫能詳究甞有請於二江
　宗丞李中大乃蒙分指星躔分度示下因
　成全集其間聖位髙下班次以降本及古
　儀參詳序列所謂前後重奏并聖位名號
　所自並隨號箋註
　　　洞府投龍奏狀(二十/四分)
上元賜福天官玄中大法師
監齋大法師
青城山五嶽上司九天丈人儲福定命眞君
東嶽飛僊眞人南嶽飛僊眞人
西嶽飛僊眞人北嶽飛僊眞人
中嶽飛僊眞人
王屋山小有清虚洞天僊官
委羽山大有空明洞天僊官
西玄山太元總眞洞天僊官
西城山三元極眞洞天僊官
青城山寳僊九室洞天僊官
赤城山上玉清平洞天僊官
羅浮山朱明燿眞洞天僊官
句曲山金壇華陽洞天僊官
林屋山佐神幽墟洞天僊官
括蒼山成德隱眞洞天僊官
九僊寳室洞府龍神(隨所在/更攺)
山神主者當直功曹土地眞官
驛龍騎吏
　　　土府投龍奏狀(二十/四分)
中元赦罪地官玄中大法師
監齋大法師土府太皇上帝
東方土府大帝南方土府大帝
西方土府大帝北方土府大帝
中央土府大帝
第一壘色潤地土皇君
第二壘剛色地土皇君
第三壘石脂色地土皇君
第四壘潤澤地土皇君
第五壘金栗澤地土皇君
第六壘金剛鐵澤地土皇君
第七壘水制澤地土皇君
第八壘大風澤地土皇君
第九壘洞淵無色剛維地土皇君
戊已黃神歳德尊神太陽竈君
太隂井神土地眞官驛龍騎吏
　　　水府投龍奏狀(二十/四分)
下元解厄水官玄中大法師
水府扶桑大帝水府暘谷神王
東海淵聖廣德王南海洪聖廣利王
西海通聖廣潤王北海沖聖廣澤王
漢江水帝龍王楚江水帝龍王
浙江水帝龍王湘江水帝龍王
吳江水帝龍王五川江水帝龍王
楊子江水帝龍王松江水帝龍王
荆江水帝龍王江瀆廣源王
河瀆靈源王淮瀆長源王
濟瀆清源王溟泠大神
太守潭龍神(此位隨所/在更攺)土地眞官
　凡稱揚天尊及旛上所題不可私意隨宜
　爲一時新竒須是出諸經懴法中方可又
　如眞人神君聖號亦須僊傳所載及朝廷
　封號爲正若降筆所傳皆未可信恐遭神
　天咎責也樸庵書
　消災一百二十分聖位
　　　第一狀(九/分)九天上帝門下
鬱單無量天帝上上禪善無量夀天帝
梵監須延天帝寂然兠術天帝
波羅尼宻不驕樂天帝洞元化應聲天帝
靈化梵輔天帝髙虚清眀天帝
無想無結無愛天帝
　　　第二狀(六/分)五師天師君門下
靈寳玄中大法師上古經師君
上古籍師君上古度師君
靈寳監齋大法師
三天扶教大法師正一輔玄靜應眞君
　　　第三狀(八/分)三元五老帝君門下
上元賜福天官中元赦罪地官
下元解厄水官青靈始老九炁天君
丹靈眞老三炁天君皓靈皇老七炁天君
五靈玄老五炁天君元靈元老一炁天君
　　　第四狀(十一/分)十一大曜眞君門下
日宫太陽眞君月宫太隂眞君
木星重華眞君火星執法眞君
金星天皓眞君水星伺辰眞君
土星地侯眞君交初羅㬋眞君
交中計都眞君天一紫炁眞君
太一月孛眞君
　　　第五狀(十五/分)北斗衆真門下
北斗髙上玉皇尊星君北斗玄卿大帝
天蓬貪狼星君天内巨門星君
天衝禄序星君天輔文曲星君
天禽廉貞星君天心武曲星君
天柱破軍星君洞明外輔星君
隱元内弼星君北極天蓬大元帥
天猷副元帥翊聖應感保德眞君
眞武佑聖靈應眞君
　　　第六狀(九/分)南斗衆真門下
南斗長生大帝可韓君丈人
注生大司馬天府司命眞君
天相司録眞君天梁延夀眞君
天同益筭眞君天樞度厄眞君
天機上生眞君
　　　第七狀(十四/分)東方南方列宿星君門下
角宿天門星君亢宿天庭星君
氐宿天府星君房宿天駟星君
心宿天王星君尾宿天雞星君
箕宿天津星君井宿天井星君
鬼宿天鐀星君栁宿天𢊍星君
星宿天庫星君張宿天稱星君
翼宿天都星君軫宿天階星君
　　　第八狀(十四/分)西方北方列宿星君門下
奎宿天將星君婁宿天獄星君
胃宿天倉星君昴宿天目星君
畢宿天耳星君觜宿天屏星君
參宿天水星君斗宿天廟星君
牛宿天機星君女宿天女星君
虚宿天卿星君危宿天錢星君
室宿天廪星君璧宿天巿星君
　　　第九狀(八/分)九天丈人真君衆眞
青城山五嶽上司九天丈人儲福定命眞君
潜山九天司命眞君廬山應元保運眞君
九天大司馬眞君九天建生運炁眞君
天曹太皇萬福眞君天曹定名玉暦眞君
天曹門下引進眞官
　　　第十狀(十一/分)東嶽青帝眞君衆聖
東嶽泰山青帝眞君南嶽衡山赤帝眞君
西嶽華山白帝眞君北嶽恒山黒帝眞君
中嶽嵩山黃帝眞君本命生年眞官
本命生月眞官本命生日眞官
本命生時眞官水府扶桑大帝
地府酆都大帝
　　　第十一狀(七/分)三元四靈神君
上元道化眞君中元䕶正眞君
下元定志眞君左青龍君
右白虎君前朱雀君後玄武君
　　　第十二狀(八/分)土地眞官三界四直使者
土地眞官上界直符使者
中界直符使者下界直符使者
年直使者月直使者日直使者
時直使者
　遷拔一百二十分聖位
　　　第一狀(九/分)九天上帝門下
鬱單無量天帝上上禪善無量夀天帝
梵監須延天帝寂然兠術天帝
波羅尼宻不驕樂天帝洞元化應聲天帝
靈化梵輔天帝髙虚清明天帝
無想無結無愛天帝
　　　第二狀(六/分)五師天師君門下
靈寳玄中大法師上古經師君
上古籍師君上古度師君
靈寳監齋大法師
三天扶教大法師正一輔玄靜應眞君
　　　第三狀(八/分)三元五老帝君門下
上元賜福天官中元赦罪地官
下元解厄水官青靈始老九炁天君
丹靈眞老三炁天君皓靈皇老七炁天君
五靈玄老五炁天君元靈元老一炁天君
　　　第四狀(十一/分)十一大曜眞君門下
日宫太陽眞君月宫太隂眞君
木星重華眞君火星執法眞君
金星天皓眞君水星伺辰眞君
土星地侯眞君交初羅㬋眞君
交中計都眞君天一紫炁眞君
太一月字眞君
　　　第五狀(十一/分)北斗衆眞門下
北斗髙上玉皇尊星君
北斗玄卿大帝天蓬貪狼星君
天内巨門星君天衝禄存星君
天輔文曲星君天禽廉貞星君
天心武曲星君天柱破軍星君
洞明外輔星君隱元内弼星君
　　　第六狀(九/分)南斗衆眞門下
南斗長生大帝可韓君丈人
注生大司馬天府司命眞君
天相司録眞君天梁延夀眞君
天同益筭眞君天樞度厄眞君
天機上生眞君
　　　第七狀(八/分)九天文人眞君門下
青城山五嶽上司九天文人儲福定命眞君
潜山九天司命眞君廬山應元保運眞君
九天大司馬眞君九天迴骸起死眞君
九天主女青律官天曹太皇萬福眞君
天曹直日引進眞官
　　　第八狀(十/分)天齊仁聖帝衆聖
東嶽天齊仁聖帝南嶽司天昭聖帝
西嶽金天順聖帝北嶽安天元聖帝
中嶽中天崇聖帝水府扶桑大帝
江瀆廣源王河瀆靈源王
准瀆長源王濟瀆清源王
　　　第九狀(十三/分)北隂酆都大帝威靈
北隂酆都大帝佐理太上靈君
助理玄滋天君酆都上相君
酆都太傅君酆都東明公
酆都南明公酆都西明公
酆都北明公酆都鬼官北斗君
酆都無鞅大力魔王隂境飛雷電吏
地府察命童子
　　　第十狀(十四/分)紂絶隂天宫仙官威靈
酆都山紂絶隂天宫僊官
酆都山泰殺諒事宗天宫僊官
酆都山明晨耐犯武城天宫僊官
酆都山恬照罪氣天宫僊官
酆都山宗靈七非天宫僊官
酆都山敢司連宛屢天宫僊官
地府五帝考官地府巨天力士
三天執罰大神地府司命神君
地府司録神君地府司功神君
地府司殺神君地府牛頭獄卒吏
　　　第十一狀(十/分)上元道化真君衆神
上元道化眞君中元護正眞君
下元定志眞君建節監功大將軍
素車白馬大將軍當旬通章玉女
左青龍君右白虎君
前朱雀君後玄武君
　　　第十二狀(十/分)土地眞官衆神
土地眞官騰奏火官
當境城隍主者里域主者
上界直符使者中界直符使者
下界直符使者年直使者
月直使者日直使者
時直使者
道門定制卷之三















道門定制卷之四丙四
　　　　西蜀道士樸庵吕元素集成
　　　　朱陵眞隠性齋胡湘龍編校
　雲篆符誥
　　　三皇内祕隱文






































































































































　(天皇第一百二十五二十六兩字相合又/一百六十一六十二兩字相合地皇苐)
　(二百十七十八兩字相合巳上/格式並從中盟籙較勘排定)
　鎮天眞文(出華堂内/禁度人經)
　　　東方青帝鎮天眞文








　角龍負河護世却非真王下降萬惡俱摧
　世土永延億劫無衰
右雲篆上吿
青靈始老九炁天君伏願寅賔出日光被萬
方與物爲春功均庶品萃兹衆妙叢祐一人
守寳曆以至仁體乾元而不息謹奏
　年月日髙功銜宣行
　　　南方赤帝鎮天真文








　赤帝命靈萬法開通魔鬼滅種世無災凶
　神符玉文皇道永豐
右雲篆上告
丹靈眞老三炁天君伏願聖人嚮明萬邦作
式火王盛德日月等乎照臨夀祝南山天地
齊其長久謹奏
　年月日髙功銜宣行
　　　西方白帝鎮天眞文








　玄女素䙱把符紫清受命玉階斬伐百精
　世土蕩蕩君主晏平
右雲篆上告
皓靈皇老七炁天君伏願九金純粹七炁和
平三農無害於秋成萬國常均於兊說后妃
皇子女御嬪嬙承僊母之休光龜臺紀善恊
聖君之治化鳳闕儲祥謹奏
　年月日髙功銜宣行
　　　北方黒帝鎮天眞文








　黒靈北帝總攝天門消禳世土剪滅妖氛
　神霄玉書保天無傾
右雲篆上告
五靈玄老五炁天君伏願髙眞降監五素流
光衆星拱乎北辰尊皇居而益固黄鍾養乎
元氣保聖夀以無疆謹奏
　年月日髙功銜宣行
　　　中央黄帝鎮天眞文








　天皇禀氣保鎭萬方擲火流金昭除不祥
　黃老律令世土永康
右雲篆上告
元靈玄老一炁天君伏願極世界三千之廣
息隂陽百六之災九廟僊㳺億年福庇雲行
雨施澤萬國之黎元地乆天長増一人之聖
筭謹奏
　年月日髙功銜宣行
　消災眞文(出五篇/眞文經)
　　　東方青帝消災眞文











右雲篆上告
木德歳星重華眞君乞爲奉
道某家主攝星官正天度數解除命運刑剋
之災願於東華之宫降神布炁保肝護魂謹奏
　年月日髙功銜宣奏
　　　南方赤帝消災眞文













右雲篆上告
火德熒惑星執法眞君乞爲奉
道某家主攝星官正天度數解除命運刑剋
之災願於洞陽之宫降神解患養炁守心謹奏
　年月日髙功銜宣行
　　　西方白帝消災眞文








右雲篆上告
金德太白星天皓眞君乞爲奉
道某家主攝星官正天度數解除命運刑剋
之災願於素靈之宫布炁降神靜魄安肺謹奏
　年月日髙功銜宣行
　　　北方黒帝消災眞文












右雲篆上告
水德辰星伺辰眞君乞爲奉
道某家主攝星官正天度數解除命運刑剋
之災願於玄元之宫布炁降神通血守腎謹奏
　年月日髙功銜宣行
　　　中央黄帝消災眞文














右雲篆上告
土德鎮星地侯眞君乞爲奉
道某家主攝星官正天度數解除命運刑剋
之災願於太玄之宫布流道炁保固黄庭謹奏
　年月日髙功銜宣行
　錬度眞文(出諸天内/音玉字⬤)
　　　東方八天錬度眞文






















右雲篆上告
東方九炁天君伏乞承
元始符命告下東方無極世界開長夜九幽
之府爲奉道某家拔度亡人某等魂識庶使
死魂受錬僊化成人謹奏
　年月日髙功銜宣行
　　(巳下四方古語並同止換/各方某炁某方無極世界)
　　　南方八天錬度眞文(南方三炁天君/南方無極世界)






















　　　西方八天錬度眞文(西方七炁天君/西方無極世界)






















　　　北方八天錬度眞文(北方五炁天君/北方無極世界)





















　　　中央梵天錬度眞文(中央一炁天君/中央無極世界)







　　　遷神生天寳誥
太玄都省行壇
　據郷貫奉
　道某家以今月某日備列法信文儀就某
　處修設某道場薦拔亡過某於某年某月
　某日某時以疾身亡享年幾歳欲乞早蒙
　開度當壇依
　紫陽玉匱科格請
　遷神生天玉篆寳誥給付亡過某執慿受
　生者
太上赦罪生天遷神玉文



　告下北隂酆都大帝十大地獄宫王主者
　僚吏拔度亡人某消滅大罪塞遏邪源形
　神昇度謁
　帝天闕福智自生驂侍
　龍軒眞炁長存一如
　玉文告行律令
太上遷神生天寳誥玉文



　告聞三官九府百二十曹五帝考官天牢
　地牢主者拔度亡人某凖依
　符命部衞形魂上朝
　帝庭𡨚仇和釋與道合并神昇
　南闕受錬更生一如
　玉文告行律令
太上遷神登眞度命出離生死玉文



　上通髙清下及太寧
　天慈赦宥三界空冥九幽罪魂五道冥靈
　億曽萬祖苦爽遊精削除罪録落滅惡根
　速證生方氣識充盈超度亡人某上登
　天堂錬質澄神眞心洞明本性通靈一如
　玉文告行律令
太上錬神登眞玉清寳誥玉文



　九天保命延生眞符上開八門變化
　上清下通九地三十七獄悉停考掠執罰
　法官朝謁
　帝軒宿𡨚赦宥進爵受生超度亡人某隨
　品命秩與神齊并一如
　玉清寳誥奉行律令
太上僊化成人生神寳誥玉文



　超度亡人某進爵加秩隨品命遷捧誥朝
　眞計功酬賞超凌
　三界逍遥
　上清一如
　生神寳誥奉行律令
右誥付亡人某執慿超度
符到奉行
　年月日出給
　髙功位
三天扶教輔元體道大法天師
　三府龍簡
　　　洞府
今謹有郷貫奉
道某家以今月某日值某之辰某等幾人修
建無量下元黃籙大齋自某日蕆事至某日
滿散今則行道事竟投簡靈山靈潭中
宫
願神願仙長生度世飛行上清五嶽眞人
至聖至靈乞削罪録上格九天請詣靈山
金龍驛傳
　太歳某年月日於某山洞天告聞
具位姓某



　　　土府
願神願仙中皇九上戊已黃神土府五帝
乞削罪名請詣中宫勒簡太玄金紐白信
金龍驛傳
　太歳某年月日於某家住宅中宫告聞
具位姓某



　　　水府
願神願仙三元同存九府水帝十二河源
江河淮濟溟泠大神乞削罪録上格九天
請詣水府金龍驛傳
　太歳某年月日於某江某潭告聞
具位姓某



　　　簡皮
(告間/某處洞天)具位姓某謹封
　　　一云某處龍潭
　　　一云住宅中宫土府
　　　金籙白簡(篆文依藏經中本/及諸處善本校正)
元始符命金籙白簡救苦眞符告下十方無
極世界三官九府百二十曹五帝考官九幽
地獄巨天力士執罰神兵司命司録司功司
殺牛頭獄卒三界大魔拔度亡人某岀離地
獄永辤長夜覩見光眀萬罪蕩除𡨚仇和釋
承此
太上九眞妙戒拔度功德上生
天堂一如告命
　太歳某年月日於某大齋中告下
　　　救苦符散形

　　(元始天尊太上/道君太上老君)(帝君混合錬/神漑肥九壘)

　(土皇空/洞九朝)(左右奉命/司馬洞謡)(紫户定録/神府神霄)

　　(開度長夜/隂貫陽胞)(三靈總御/合慶幽寥)(六炁咸/遵明梵)

　(演/招)(司命司録/司功司殺)(總統三靈/明示都符)


　(中理五炁/混合百神)(曇誦演越/承命三清)(九陽/思化)

　(覆靈/宥靈)(大明/合日)(得天/之精)(輔翼/玉帝)

　　(九幽)(急急如叩齒)

　　　(齊并律令勑三通)
　　　救苦符聚形



　　　長生簡文
元始符命金籙白簡長生靈符告下南方丹
天世界朱陵火府南昌上宫長生大君諱君
司馬司命司録延夀益筭度厄尊神回骸起
死監生大神超度亡過某上登
朱宫流火之庭玉眸錬質黄華蕩形名書紫
䇿受化更生乗此金籙度命功德時刻昇遷
一如告命風火驛傳
　太歳某年月日於某大齋中告下
　　　長生符散形

　　(玉宸上帝/玄照超品)(合明天司/玄中澄輪)

　(太一右府/左郍仙府)(三元/混合)(真六/九真)(奉命/齊生)

　　　　(胎靈八君/胎門八神)(日月合并/南極長生)

　(玉宸上帝下南昌急急叩齒/如律令度生急急如勑三通)(長生帝君/注生帝君)

　(丹老帝君叩齒/㑹精帝君三通)(三叩齒取炁呵/入八獄吹五嶽)

　(三官北酆九壘重隂/九地九水皆覩光明)(峩峩朱陵/岱嶽土司)

　　　　　(南斗上生/飛龍驛傳)
　　　長生符聚形




　　　二簡封皮(白簡乃是告下十方南方/遷枝亡人即非給與亡者)
　　　(不可上寫給付亡人某/字并不可使傳度師字)
(救苦真符告下/十方無極世界)髙功銜某謹封
(長生靈符告下/南方丹天世界)髙功銜某謹封
　　　戒牒式
　右舊本戒牒謹按經云以下義理未甚貫
　穿今取九眞妙戒經别從校定一式庶見
　主者爲先靈求請傳授
太上金籙度命九眞妙戒壇牒
　謹按

　元始天尊九幽拔罪經云世人命過應入
　九幽黒簿書名無由解脫若有夫妻男女
　門人同學奉爲亡者建立道場請授九眞
　妙戒奠告金籙靈符告下地司燒除黒簿
　俾諸亡者應時解脫魂升南宫因縁輪轉

　得爲九宫眞人今謹有奉
　道某家修建
　某道場請爲所薦亡者傳授九眞妙戒奠
　告金籙白簡救苦長生靈符汝宜諦聽靜
　念在心當來託生人中持爲身寳爾時
　元始天尊告宣戒言今具于後
　　一者敬讓孝養父母
　　二者克勤忠於君主
　　三者不殺慈救衆生
　　四者不滛正身處物
　　　五者不盜推義損已
　　　六者不嗔兇怒凌人
　　　七者不許諂賊害善
　　　八者不驕傲忽至眞
　　　九者不二奉戒專一
牃具如前
妙戒靈符威禁至重今依
科出給戒牃付亡過某偑受之後如法修行
自有察命童子護戒威神隨念覆護受戒之
者宜堅正念永斷惡根積善累功以期超證
謹牒
　年月日出給
傳度師髙功銜
　　　戒牃皮面
傳度師姓名謹封
　　　戒牒皮背
太上金籙度命九眞妙戒壇牒給付亡人某佩受
　古儀尚簡而實今也好竒而煩吕氏所校
　定制集考之大藏按諸經科稍有窒礙未
　可輕取如遷拔傳度古者止是九眞戒牒
　金籙白簡而巳出九幽拔罪經中所載分
　明後因行之法士造作寳誥倣效朝廷誥
　命出給其徒以謂法官存時曽受職品救
　濟有功故云進爵加秩隨品命遷捧誥朝
　眞計功酬賞是也樸庵於是姑亦從之刪
　定一式補於集中觀其前篇講議亦詳近
　來更有生天妙籙符命公據由慿之𩔖多
　端撰造漸失本眞趨利爭名豈顧因果且
　如九龍符命多本異同莫知所㨿與破地
　獄符仍給亡者巳承追抽詣壇懴罪參眞
　受戒之後於義未通又見戒牒中列具第
一初眞戒敬讓孝養父母第二念眞戒(云云)
　尤爲可議按經云一者敬讓孝養父母二
　者克勤(云云)具載備矣不知初眞念眞戒
　乃是廣成先生所著科儀發明經旨啓悟
　幽明却豈容混壓
　天尊金口所宣相紊教法當爲講明以告
　知者恐無識之徒飾非以自惑亦何足怪
　哉
　　　沐浴符(此符朱書火化投於浴盆中/道衆齊誦八天大梵文法師)
　　　(㸃念三光呪搯訣取炁/吹入浴室中然後行儀)
太上沐浴度魂眞符(出上清濟/度祕法)




右奉
太上符命普爲亡過某等澡身浴德浣濁流
清蕩除累世業愆洗滌多生罪垢使神魂之
清淨宜冠帶以趨朝佩戒持經登
眞悟道一如
符命凖此奉行
　年月日下
髙功半銜
道門定制卷之四





道門定制卷之五丙五
　　　　西蜀道士樸庵吕元素集成
　　　　朱陵眞隱性齋胡湘龍編校
　　　黄籙都䟽(按金籙儀中都疏式作兩/班班首銜具䟽言功蓋以)
　　　(齋巳豈能知許多功德/今作髙功銜庶合事儀)
具髙功全銜(臣)姓某奏爲郷貫奉
道齋主姓某入意主所伸凡悃干冒
天威(臣)髙功名謹率同法都講道士姓某等
幾人恭按
僊科奉行法事今者仰蒙
聖恩垂佑大願圓諧謹具三日四夜
功德品目如後
　一某日申時開壇(逐項各占/一行寫)
　　髙功庭參祝香道衆臨壇受職
　　申發三府表牒跪受修眞十戒
　　宣諭彈罰科條
　一宿啓建齋
　　投詞關白請師都講敕水淨壇
　　髙功關奏上眞宣啓壇建齋儀
　　監齋懴悔罪愆宣露三皇隱文
　　宣啓壇請聖詞
　一某日清旦行道
　　宣爲國清旦儀出官關閱吏兵
　　宣市鎮天眞文宣爲國祝聖詞
　　宣爲國五段懴
　一臨午行道
　　宣爲國臨午詞宣爲國禳災詞
　　宣二十方懴儀
　一靜夜行道
　　宣爲國靜夜儀宣祝祀典神祇詞
　　宣爲國都懴儀
　一某日清旦行道
　　宣遷拔清旦儀宣布錬度眞文
　　宣薦拔亡人詞宣遷拔五段懴
　一臨午行道
　　宣遷拔臨午儀宣祝地水二府詞
　　宣三十方懴儀
　一靜夜行道
　　宣遷拔靜夜儀宣遷拔六道詞
　　宣遷拔都懴儀拜奏(遷拔/冡訟)朱章
　一某日清旦行道
　　宣消災清旦儀宣布消災眞文
　　宣消災懴罪詞宣消災五段懴
　一臨午行道
　　宣消災臨午儀宣報父母恩詞
　　宣二十方懴儀
　一靜夜行道
　　宣消災靜夜儀宣祝申奏等神詞
　　宣消災都懴儀拜上消災朱章
　一某日子時設醮
　　髙功關奏上眞出官關閱吏兵
　　拜上言功朱章宣羅天大醮儀
　　延降三府衆眞三獻散花旋繞
　　宣奏修齋心詞宣奏散壇詞誠
　　宣祝三府龍簡道衆復職納簡
　　辤師奉送上眞
　一外壇法事
　　開闢五方道路召請諸廟神祇
　　召請所薦亡人召請六道有情
　　建設香湯沐浴升度無礙法橋
　　奉爲亡人懴罪傳授九眞妙戒
　　奠告救苦眞符奠告長生靈符
　　岀給遷神寳誥呪施甘露法食
　　㸃懴破獄神燈教誡九泉六道
　　關祝七元星燈
　第一時爲國祈祥祝延
今上皇帝聖夀無疆道衆各持念
　　淨天地神呪淨心口神呪
　　安土地神呪
　　玉清元始天尊上清靈寳天尊
　　太清降生天尊昊天玉皇上帝
　　聖祖天尊上帝上宫天皇大帝
　　中天北極大帝后土皇地祇
　　元天大聖后玉清虚无天尊
　　玉清大慈天尊玉清大悲天尊
　　玉清太帝虚皇天尊
　　玉清後聖金闕天尊
　　玉清後聖瓊闕天尊
　　玉清後聖太平天尊
　　太平護國天尊昌國化人天尊
　　成就國土天尊興國太平天尊
　　玄都萬夀天尊難思聖德天尊
　　保制劫運天尊海空智藏眞人
　　普德妙行眞人不可思議功德
　　　巳上聖號各持一十遍各轉
　　太上混元上德皇帝道德眞經一卷
　第二時正天分度消禳國界陽九百六之
　災兵戈疾疫水火旱蝗饑饉之厄各持念
　　上元日宫皇極天尊
　　中元月宫正一天尊
　　下元星宫衆妙天尊
　　運明廣照天尊開煇保生天尊
　　日月光明天尊清淨流光天尊
　　凝彩光華天尊收魔滅惱天尊
　　護國永安天尊日光眞人
　　月光眞人星光眞人
　　不可思議功德
　　　巳上聖號各持一十遍各轉
　　太上十一曜大消災神呪經一卷
　　太上禳災度厄眞經一卷
第三時奉爲普天之下有功於國諸廟福
德正神増助威光保寧國界各持念
　玄元闡教天尊興大福力天尊
　慈濟永劫天尊廣度衆厄天尊
　大通靈應天尊變現無邊天尊
　妙行眞人廣信眞人
　不可思議功德
　　巳上聖號各持一十遍各轉
　太上昇玄消災護命妙經一卷
　黃帝隂符經一卷
第四時奉爲齋官某家所薦亡過某等遷
拔神魂超生淨界各持念
　淨天地神呪淨心口神呪
　安土地神呪
　玉清虚无天尊玉宸妙道天尊
　金闕至眞天尊太一救苦天尊
　法撟大度天尊廣開方便天尊
　常濟苦海天尊護魂無滯天尊
　香林說法天尊分配受生天尊
　隨願徃生天尊逍遥快樂天尊
　　大慈救苦眞人大悲拔罪眞人
　　不可思議功德
　　　巳上聖號各持一十遍各轉
　太上洞玄靈寳無量度人上品妙經一遍
　第五時奉爲地府水府靈司曹局陞陟僊
　階削落存亡罪咎各持念
　　法藏瓊文天尊慈周三界天尊
　　廣化六道天尊龍王變度天尊
　　轉輪聖王天尊法界應慈天尊
　　度人衆妙天尊妙行眞人
　　妙相眞入不可思議功德
　　　巳上聖號各持一十遍各轉
　　太上生天得道眞經一卷
　　太上老君常清靜經一卷
　第六時奉爲三界輪廽九泉六道五姓孤
　魄薦度幽爽超升淨方各持念
　　化三途天尊救八苦天尊
　　除煩惱天尊超生死天尊
　　色無盡天尊空無相天尊
　　無邊際天尊功德海天尊
　　法解眞人救脫眞人
　　不可思議功德
　　　巳上聖號各持一十遍各轉
　　太上十方救苦妙經一卷
　　太上九幽拔罪心印經一卷
第七時奉爲齋官某一家等消災度厄保
命延年各持念
　　淨天地神呪浄心口神呪
　　安土地神呪
　　玉清降福天尊上清常湛天尊
　　太清靈變天尊長生保命天尊
　　消災度厄天尊延夀益筭天尊
　　九宫捍厄天尊八卦護身天尊
　　金闕延祥天尊玉書注禄天尊
　　紫清介福天尊寳䇿定夀天尊
　　自然智惠法身眞人
　　玄妙虚无上德眞人
　　不可思議功德
　　　巳上聖號各持一十遍各轉
　　太上玄靈北斗本命延生經一卷
　　太上南斗六司延夀度人經一卷
　第八時奉爲齋官某家報荅父母劬勞深
　重之恩各持念
　　無量化身天尊度世聖王天尊
　　圓滿正智天尊隨縁赴感天尊
　　遐宣道德天尊隨功度人天尊
　　法解眞人太極眞人
　　不可思議功德
　　　巳上聖號各持一十遍各轉
　　太上眞一報父母恩重經一卷
　　眞武靈應眞君報父母恩德經一卷
　第九時奉爲法籙吏兵三界雲程申奏上
　地功曹使者里域龍神増益威光各持念
　　眞靈感應天尊靈應無窮天尊
　　常増上善天尊光顯神功天尊
　　和神利物天尊功德圓滿天尊
　　寳相眞人轉輪眞人
　　不可思議功德
　　　巳上聖號各念一十遍各轉
　　太上太清天童護命妙經一卷
　　洞玄靈寳智慧觀身經一卷
　一三日四夜吟詠法事
　　啓堂頌奉戒頌三啓頌
　　請師頌焚章頌焚詞頌
　　焚簡頌焚牒頌三途五苦頌
　　山簡頌水簡頌徃生頌
　　出堂頌還戒頌解壇頌
　　回向頌歩虚詞白鶴詞
　　玉京歩虚詞金闕歩虚詞玉清樂
　　上清樂太清樂散花樂
　　僊家樂唱道讃華夏讃
　　智慧讃歸依讃定坐讃
　　啓經讃聞經讃七眞讃
　　送經讃解坐讃普供養讃
　　辤師讃奉送讃持衞靈呪
　　持上香呪持發爐呪持五星呪
　　誦屍寳章持九曜呪持命魔宻呪
　　持入户呪持出户呪發十二大念
　　發十二大願禮師存念禮十方天尊
　　禮無極大道禮三洞眞經
　　禮靈寳眞師歎三洞經藴
　　祝三皇内文祝鎮天眞文
　　祝鍊度眞文祝消災眞文
　　祝金籙白簡
　一寳壇鎮信
　　本命紋繒紫羅三十九尺
　　黃道絹三十六尺十方鎮綵
　　十方筆墨案紙硯筭
　　十方龍璧十方淨巾
　　十方亐旗鑑劒命錢三貫六百文
　　禄米一十二升油一十二斤
　　炭一百二十斤造獻寳旛若干對
　一寳壇進貢
　　九皇至尊凡信錢馬龍車九分
　　羅天列眞信錢從馬一千二百分
　　三皇凡信三分
　　諸廟神祇錢馬六十分
　一道場散後詣青城山寳僊九室洞天
　　投奠金龍玉璧素簡一面設醮一座奏
　　納二十四分(洞府水府各隨所/在聖迹去䖍改寫)
　一詣(某州某/江某潭)水府投奠金龍玉璧素簡一
　　面設醮一座奏納二十四分
　一於齋主某家住宅中宫土府投奠金
　　龍玉璧素簡一面設醮一座奏納二十
　　四分
　一寳壇奉爲所薦亡者
　　出給九眞妙戒牒若干道
　　奠告救苦眞符若干面
　　奠告長生靈符若干面
　　出給生天寳誥若干道
　　奉上亡人等經文隂財各一分
右(臣)謹冒罪具䟽奏聞
太上開天執符御曆含眞體道昊天玉皇上
帝玉陛下
奉
道弟子某伏以入文訖仰惟
大道俯賜
證明謹䟽
　　年月日髙功全銜(臣)姓某䟽
　黃籙羅天醮行遷拔日爲亡者作一䟽作
　齋官常名全入意具薦拔日所作功德及
　第四時所轉經課後如常式(於薦拔追亡/人之時坐前)
　(宣讀庶/有分付)夜齋䟽一本略入意具第六時所
　轉經課薦拔
　　　盟眞大齋功德䟽(或二日夜據所/行法事減削寫)
某郷貫奉
道某入意謹具一日兩夜功德品目于後
　　命三洞道士某等幾人依
　　紫陽玉匱科格奉行法事
　幾日申時開壇
　　髙功庭參祝香申發三府表牒
　　敷演智慧十戒都講敕水淨壇
　宿啓建齋
　　髙功關奏上眞宣盟眞啓壇儀
　　都講懴悔罪愆宣布錬度眞文
　　宣啓壇請聖詞
　幾日清旦行道
　　宣出官朝奏儀宣盟眞清旦儀
　　初奏修齋詞誠宣五段懴方儀
　臨午行道
　宣薦拔臨午儀重奏修齋心詞
　宣十方懴罪儀
静夜行道
　宣解考行道儀三奏修齋心詞
　宣遷拔都懴儀
某日子時設醮
　宣冥陽大醮儀延降三府上眞
　出官關閱吏兵拜上遷拔朱章(或冡/訟)
　宣設醮散壇詞辤師奉送上眞
外壇法事
　開闢五方道路召請所薦亡魂
　建設香湯沐浴升度無礙法橋
　解釋三業罪愆傳授九眞妙戒
　奠告金籙白簡宣付生天玉篆
　呪施甘露法食㸃懺破獄神燈
　教誡九泉六道
第一時奉爲所薦亡人某等遷拔神魂超
生淨界道衆各持念
　淨天地神呪淨心口神呪
　安土地神呪
　　玉清元始天尊上清靈寳天尊
　　太清降生天尊昊天玉皇上帝
　　聖祖保生天尊上宫天皇大帝
　　中天北極大帝后土皇地祇
　　元天大聖后太一救苦天尊
　　九幽拔罪天尊朱陵度命天尊
　　火錬丹界天尊隨願徃生天尊
　　逍遥快樂天尊大慈救苦眞人
　　大悲拔罪眞人不可思議功德
　　　巳上聖號各念一十遍各轉
　太上洞玄靈寳無量度人上品妙經
第二時奉爲三界輪廽六道有情等衆濟
度幽爽早超淨方各持念
　　化三途天尊拔八苦天尊
　　除煩惱天尊超生死天尊
　　色無盡天尊空無相天尊
　　無邊際天尊功德海天尊
　　大隱眞人救脫眞人
　　不可思議功德
　　　巳上聖號各持一十遍各轉
　太上靈寳自然至眞九天生神章經一過
第三時奉爲三界四直功曹法籙吏兵申
奏官屬増益威光騰達章奏各持念
　　靈應無窮天尊常増上善天尊
　　光顯神功天尊和神利物天尊
　　寳相眞人轉輪眞人
　　不可思議功德
　　　巳上聖號各持一十遍各轉
　　太上昇玄消災護命妙經一過
　一進貢
　　九皇上眞金錢雲馭寳馬九分
　　三府列眞凡信錢馬一百二十分
　一奉上亡者
　　金籙白簡九眞戒牒生天玉篆各一副
　　經呪隂財各一分
右方功德並巳周圓端用資薦亡過某(或有/文於)
(此下/云云)伏以(云云)克承
道力頓悟本心隨金簡而出幽冥遷喜逺罪
入
朱陵而蒙錬度受化更生仰惟
大道證明俯賜
開度謹䟽
　　年月日奉道姓某䟽
　　　消災拜章功德䟽(諸醮並宜/換易寫)
某郷貫奉
道入意謹具功德品目于後
　一命道士某等幾人依
　　科奉行法事
　某日申時開壇
　　髙功庭參祝香申發表狀文牒
　　跪受智慧十戒都講敕水淨壇
　啓壇建齋
　　髙功關奏上眞宣消災啓壇儀
　　都講懴悔罪愆宣布消災雲篆
　　宣奏啓壇詞誠
　某日清旦行道
　　髙功關奏上眞宣消災清旦儀
　　出官關閱吏兵初奏清旦詞誠
　　宣五段方懴儀
　臨午行道
　　宣消災臨午儀重奏修齋詞誠
　　宣懴謝十方儀
　靜夜行道
　　宣消災靜夜儀三奏修醮詞誠
　　宣二十方都懺儀
　某日子時設醮
　　髙功關奏上眞出官關閱吏兵
　　拜上黃素朱章宣三獻設醮儀
　　延降三府上眞宣設醮散壇詞
　　辤師奉送上眞
　第一時奉爲某家消災度厄保命延生道
　衆各持念
　　淨天地神呪淨心口神呪
　　安土地神呪
　　玉清元始天尊上清靈寳天尊
　　太清降生天尊昊天玉皇上帝
　　上宫天皇大帝中天北極大帝
　　后土皇地祇長生保命天尊
　　延夀益筭天尊消災度厄天尊
　　紫清介福天尊寳䇿定夀天尊
　　金闕延福天尊玉書注禄天尊
　　福生無量天尊青羅眞人
　　妙行眞人不可思議功德
　　　巳上聖號各持一十遍各轉
　　太上玄靈北斗本命延生眞經
　第二時奉爲某家解禳星運刑剋照臨之
　災各持念
　　玉清降福天尊玉宸妙道天尊
　　金闕至尊天尊運明廣照天尊
　　清淨流光天尊開煇保生天尊
　　八卦護身天尊九宫捍厄天尊
　　不可思議功德
　　　巳上聖號各持一十遍各轉
　　太上十一曜大消災神呪經一卷
　第三時奉爲三界雲程申奏土地等神増
　助威光騰達章奏各持念
　　眞靈感應天尊和神利物天尊
　　常増上善天尊靈應無窮天尊
　　神力無礙天尊常來擁護天尊
　　不可思議功德
　　　巳上聖號各持一十遍各轉
　　太上昇玄消災護命妙經一卷
　　太上太清天童護命妙經一卷
　進貢
　　九皇至尊凡信錢馬龍車九分
　　三府上眞凡信錢馬一百二十分
右方功德並巳周圓恭以崇奉
聖號(隨道場合回向者上眞列寫不必具三/凊上聖十極髙真以下祈禱隨宜或有)
(文字於/此寫)某伏以(云云)伏請
大道證明謹䟽
　　年月日奉道姓某䟽




道門定制卷之五




道門定制卷之六丙六
　　　　西蜀道士樸庵吕元素集成
　　　　朱陵眞隱性齋胡湘龍編校
　　　自序
定制集備於大縁而遺於衆醮奉道深信之
士以無善本考校爲不滿囑以後集補其遺
庶幾師門之意義不可辤爰加參考與前集
爲全書尚有當别白䟽于下其如未至有俟
賢達
　　　齋品
廣成先生曰齋有二十七等備在三洞經中
各有品題標明所主世所修奉今著左方
　太一齋(十神太一主之)
　　帝王修奉展禮配天
　九天齋(九天生神帝主之)
　　匡護國家保制劫運
　金籙齋上(元天官主之)
　　保佑帝王安人鎮國
　玉籙齋(中元地官主之)
　　保佑六宫輔寧妃后上以爲
　　帝王之齋或大臣藩鎮爲國祈禳亦許
　　修奉
　黄籙齋(下元水官主之事/關上元中元二宫)普資家國徧濟
　　存亡開度七祖救拔三塗
　盟眞齋
　　宗廟遷拔及臣下拔亡皆可兼奉
　洞淵齋(以北帝/爲主)
　　祛除疫癘掃蕩邪氣
　九幽齋
　　然燈破暗解救亡魂
　五錬齋(道士修行之/人滅度修設)
　　滅度遷神安靈拔罪
　正一齋(傳度經籙/授法付道)
　　傳神傳籙崇正除邪
右十品齋法皆有科儀其餘一十七品詳在
廣成黄籙序事儀中或雖有名題科儀不備
復有河圖衆醮五十壇廣成先生皆有儀範
因事制法世亦罕知常所修崇僅有數品其
他䂓範備載藏書大㮣多解禳之法
　河圖内篇三宫辰曜解禳星運醮(十一曜/為主)
　　解禳災運致福延年
　河圖元紀南北二司延生同醮(事南/北斗)
　　延生削死治病消災
　玄靈北斗七元廷生醮
　　專奉七元凡禱必應
　祈雨九龍醮祈求雨雪醮
　　爲國爲民降致雨澤
　五帝安宅醮
　　鎮宅解犯安神辟邪
　紫庭北隂醮(專奉/北斗)
　　深災重患所向不通人有妖邪宅多虚
　　耗仕進不利沈𡨚不伸嚴潔功行三醮
　　之後必獲異應
　河頭代命斷除復連水醮
　　運年災患後嗣天亡鬼崇慿淩先亡復
　　連先修章醮保存拔亡醮罷行此以十
　　四人代形十物爲誓具舟舫於河邊遣
　　送斷除故云河頭
　消災益算醮
　　上章乞恩祈禳請禱
　正一傳度醮
　　傳受符籙保佑女男巳上並係廣成先
　　生修儀制法
　儲福定命醮(九天丈人爲/主生日修之)
　　丈人眞君說開天經言人生日當念人
　　身之貴報父母之恩修此亦知衞生愛
　　身之理
　更籍換桉續命延主醮
　　奉事東嶽及七十二司主病患危急深
　　災重厄請受五戒攺徃從新力求感應
　東嶽延生醮
　　專奉嶽皇延生懴罪
　北極眞武醮
　　專奉眞武降福祛邪巳上並係尉僊巢
　　公觀制儀
　文昌祈禄醮
　　祈禱功名延致爵禄
　祈祥保嗣醮(度人經第四十/四卷有祈嗣經)
　　祈保嗣續䟽迪慶源
　六甲保胎醮(度人經第三十/六卷有保胎經)
　　醮告六甲六十神將保毓胎元克獲圓
　　滿
　正一安墳醮
　　保寜冡墓解犯安神
　誓火禳炎醮
　　告謝火星消禳回禄
　九幽拔罪醮(九幽馘/法爲主)
　　救度亡人拔苦懴罪
　隨願徃生醮(十方天尊/眞人爲主)
　　接引亡者隨願徃生巳上衆醮大則連
　　宵累日吹則日夜終宵皆可隨事上章
　　祈恩請命或力有未充事當修奉單朝
　　行道亦可爲之
　靈寳洞玄自然拔亡醮(有儀)
　　明太上自然之旨救拔亡靈
　道士昇化遷度醮(有儀)
　　道士滅度薦福遷神
　上清修眞謝罪醮
　　道士修眞消災懴罪
廣成先生曰醮者祭之别名也香花燈燭果
酒茶湯降天地致萬神禳災禱福兼利天下
其法出於河圖龍文元化帝瑞神經率以㳙
潔爲先精神爲本丹心苦志以希感通隨所
祈禳修詞拜表精楷典實務在嚴恭其或鹵
莽滅裂欺誕眞聖自貽罪譴何福善之能致
乎勉之勉之
　　　議壇方位
廣成先生三籙序事皆以五方眞文於啓壇
夜宣布施於五方之案各以金龍鎮之所以
辯方正位俟大醮言功方收眞文度祝隨章
焚奏揚煙於青空此實壇場之綱領蓋行道
之時存想爲要東西南北各有思存不容牽
就間有好爲異論者以上帝所臨皆當正北
不問堂宇向背皆以帝座爲北方一念之蔽
乃使天地四方易位殊非通論不可遵行
　　　議書章
竊見書章多拘當日或宫觀家居屋宇寛敞
有幽閑之地可令當日清心爲之不然則必
爲鐘鼓音聲内外來徃潰亂于前心境不清
何由無錯誤漏忘之失徃徃至于大謬事旣
逼迫不容更易醮主大有不滿之意殊爲大
害若章文非有他隱宻事可預日事靜時令
修寫㸃檢宻封留太清細字當日書寘庶無
錯誤亦爲允當雖稍戾科文事當從權逺勝
膠柱而大繆也
　　　封章符
髙功封章之時函上書符所傳謂之開天門
符歷考之非也符出六甲籙中謂之隂陽符
如甲子屬陽符則卓劒乙丑屬隂符下三畫
又出眞武三陣法書所載亦分隂陽又有散
形呪今所書三畫乃是隂符章函旣逹天當
用陽符不可不辯今著于篇與衆共曉

　　　　　　　　　　陽符聚形


　　　　　　　　　　隂符聚形

　　　陽符散形
　(中天飛天收捉陽玉玉界五)

　　(大聖捷疾)(方无道之鬼付天)

　(一北獄依律治罪/唐葛周三將軍)(眞武將軍/卓劒相待)
　　　隂符散形

　　(中天/大聖)(飛天/捷疾)(收捉隂玉玉界五/方无道之鬼付天)

　(一北獄依律治罪/唐葛周三將軍)(天地水/三官敕)
　　　青詞
唐天寳四載敕太清宫行事官皆具冕服停
祝版攺爲清詞書於紙上(見杜佑通典唐奉/老君爲聖祖置太)
(甚清宫奠謁祠/事嚴故有此敕)逮及宋朝眞宗皇帝更以青
紙謂之青詞清青之義各有攸始
　　　寳誥
寳誥出於法書謂行法之人生有職品解化
之後令給寳誥陞陟階秩所以最後兩符云
隨品命秩與神齊并又云進爵加秩隨品命
遷之語今則一例施用頗多致疑若亡者非
是受法籙有階品功勤之人合除去最後兩
符爲宜
　　詞文式(歐陽文/忠公撰)
　　　皇帝本命道場青詞
維某號某年歳次某甲子某月某朔某日某
甲子嗣天子(臣)某謹遣某人於某州某宫觀
開啓本命道場三晝夜罷散日設醮一座謹
上啓
太上開天執符御曆含眞體道玉皇大天帝(陛下)
伏以寳祚無疆蒼穹垂佑吉日式臨於元命
醮科爰舉於舊章薦誠慤以惟精延
聖眞而並集仰希靈貺敷錫眇冲四時叶序
以和平品彚均休而康泰無任懇切之至謹
詞
　　　皇帝爲晉國夫人杜氏建薦抜九幽
　　　齋詞
生而有盡是謂物常道本無形實資𡨋助䖍
依僊宇載肅淨場追懿德之巳遥冀明靈之
垂祐
　　　河南府平陽洞及北海水府投送龍
　　　簡詞
九區至廣萬物𩔖居惟川嶽之宅靈繫眞僊
之總治載稽道祕實有舊章粲然玉簡之清
文宛若金鱗之瑞質兹爲鎮信輔以精誠伏
願沖鑒昭臨純祺錫羡保邦家之永固均動
植以蒙休
　詞文止欲簡要前集巳詳言矣今取歐陽
　公三詞載于此庶可矜式又黃籙詞文三
　奏九奏皆不能該及家國幽明鬼神六趣
　頃者二江范公禮部設大供始取九時誦
　經所爲事作九詞逐時分奏雅合儀軌今
　取啓散等全文刋行并注其所取於道經
　者以備有取法云出儒書者士夫自知也
　　黃籙詞文
　　　啓壇
芝壇肅敞蘂笈飛華天風泛八㑹之音(八㑹/靈書)
(九芒/雲篆)寳雲森五明之座(九幽經寳雲玉座/升玄經五明宫内)極
帝郷而望幸啓齋範以輸誠羽葆瑶旌繽紛
而來下金書玉字開度於無窮肆囬道德之
光少答人天之望
　　　祝聖
受丕顯命申上帝之眞符資最上乗致卦人
之精悃益厚至仁之眷肆超錫夢之齡對揚
天休永作神主地方千里者九坐收四海之
功山呼萬歲者三莫紀兩宫之算(時髙孝/宗兩宫)體
道不息與天長存(度人經保制劫/運使天長存)
　　　爲國界禳災
龍文保運雲護八威之章(度人經赤書玉字/八威龍文保制劫)
(運使天/長存)鳳曆紀圖天開千歳之綂九廟隤祉
三靈薦休杜六極於未形溥羣生而咸遂惟
一其德治還太古之風於萬斯年人躋皇極
之世天殃盡弭化日長春
　　　爲國界祀典神
升壇演教式揚祈榖之科(翊聖真君云黄籙/齋為祈榖福時壇)
爲國儲祥第切傾葵之志際天所覆靡神不
宗旣裒對於明靈宜導迎於顧享誕膺帝祉
増燿德威助元化以宻庸保萬邦而嘉靖
　　　遷拔
天髙地厚共傾報本之誠雷動風馳莫急度
人之施(巢時賔儀龍漢出書於大有赤明開/圖於上清爰從歷劫而來皆以度人)
(為急又云度人功大風火/不停道路山川急急傳命)悼種親之永隔(度/人)
(經歷劫/種親)冀沖鑒之旁昭矜彼沈𡨚消其注訟
(北斗經冡訟/考注之厄)拔出泉曲之府(度人經北/都泉曲府)進入
道宫之中(遷拔章進入道宫/之中安樂之地)捨妄歸眞永斷
羣迷之網(北斗經出/羣迷徑)還元反本畢升衆妙之
門(老子玄之又/玄衆妙之門)
　　　陞擢地水二司僊班乞除存亡罪籍
蕩蕩神郷茫茫淵府總治沉冥之域未登勝
妙之庭尚頼洪慈曲加普濟幽械化飛於甘
露隂扉朗煥於太霞(救苦經火翳成清署劒/樹化騫林度人經泛景)
(太/霞)把籍帝前洗四生之多罪(度人經執籙杷/籍齊到帝前)
歸班天上詠八極之清遊(神遊/八極)永息苦輪咸
躋道岸
　　　六道有情
迷津未返濁海無涯傒列聖之流光憫重昏
而洞照自知宿命(九幽經天尊以六通慧令/諸罪人閉眼靜思俄頃之)
(間自知宿命/一一明了)頓悟本心晞以陽翹之華(生神/章苦)
(䰟沈九夜乗/晨希陽翹)濯其幽夜之爽咀玉音而鍊魄
沃金液以生神(度人経玉音攝氣/清淨経金液鍊形)出離九幽
指丹天而授化飛淩三界廓玄路以登眞(南/方)
(丹天鍊度之所超淩色/界欲界無色界之上)
　　　消災
同室相依半生多難(夫婦/同誠)陳徃愆而自省託
妙供以祈哀釋𡨚而萬罪除扶衰而九厄解
導以延生之炁誘其爲善之衷宿業潜消不
隨六塵之網(六根身色/香味觸法)世縁早辦終依大有
之庭(度人經大/有妙庭)偕與含情永歸元化
　　　報父母劬勞(時偏侍/太夫人)
劬勞萬劫恩重以難酬喜懼一心憂深而未
解願鑒由中之請存開無上之慈特拯亡而
固存俾逺惡而從善青宫鍚命(生神章東華/青宫岀九龍)
(寳命使救九幽玉/匱死魂宿名有善)舉爲僊化之人(度人経仙/化成人)
碧簡増年(巢儀丹臺紀/善碧簡増年)永斷塵勞之障更祈
介福敷鍚有情
　　　爲申奏等神言功
載嚴法㑹普告於千眞翕受殊𨤲徧周於一
切萬範克舉(度人經萬/範恢張)羣靈駿奔茂集無疆
之休實繄顯相之助宜頒大賚首及靈司曁
兹昭事之流寧免犯科之瀆共伸懴謝仰俟
赦原
　　　散壇(古儀無啓散詞止是心詞而巳/後人増之實有不通啓壇致望)
　　　(幸之意尚或少通散壇則未伸再獻/先辭上聖無如仍宣心詞為佳天師)
　　　(著儀文義亦爾三獻罷自有專啓寅/餞上眞如欲用詞須三獻事畢宣奏)
　　　(惟/允)
鸞輿肅駕振萬騎以遄歸(度人経億乗萬/騎浮空而來)龍
驛言功(傳逹章表則/遣金龍傳驛)絶九天而直上凡在三
元之内俱蒙一洗之恩沐道化之玄虚味瓊
章而飛躍宿心允契感涕自零返僊伩於雲
中神逰巳邈望鈞天於帝所夢想空深
　　　洞府投龍簡
齋功克展天鑒孔昭尚宣五老之符(祝龍簡/呪上帝)
(五老赤/書丹文)告下十方之府馳金龍之雲騎風火
不停叩寳室之巖扉煙霞未隔肅陳嘉薦終
罄菲誠庶幾時萬之休周洽大千之界
　　　土府
祈恩上帝錫命中宫申金鈕白信之盟(龍簡/文)
抉玉書赤文之祕萬神咸聽(度人経萬/神咸聽)九地
潜孚盡原幽翳之魂削除罪録更列華清之
奏(投簡有記名上/宫列簿華清)升化僊庭
　　　水府
精嚴玉簡祗詣珠宫鑒黃籙之殊勲覬九霄
之清聽並走羣望肆通萬靈合庶彚以昭蘇
偕七玄而獲濟愛河自竭法海常清
　歐陽文忠公詞内所上啓
　玉帝御號即本朝事實内元上尊號後準
　徽宗皇帝專委丞相張無盡再加校正金
　籙科儀注定
　玉帝聖號云
　太上開天執符御曆含眞體道昊天玉皇
　上帝即與泰壇郊祀
　昊天上帝爲一定之號又準
　聖㫖於天下州府天慶觀内起建
　昊天玉皇上帝之殿以專嚴奉今諸天慶
　觀中太師魯國公所寫殿額自可遵承況
　道藏中無盡金籙儀并巢先生刋行黃籙
　儀内皆同此號惟知教法者自能通貫嘉
　泰辛酉春元素謹識


道門定制卷之六


道門定制卷之七丙七
　　　　西蜀道士樸庵吕元素校定
　　　　朱陵眞隱性齋胡湘龍編校
　　　安宅章
即日列詞具言但弟子某家夙奉
大道精勤香火以自防保長少無他伏用忻
恱而以胎生凡類崇奉多違慮延考炁復自
忖思以某年月日興動土木營建此宅安立
門户増置屋廬恐非吉日良時多有觸犯土
王之氣太歳太隂太陽大將軍當時司命(古/儀)
(是此時謂立屋之時他本誤看故/爲此間非也今攺為當時庶分曉)十二月建
大耗小耗十二刑殺大時小時十二時神或
犯天禁地忌天空開(大道天空及開日皆宜/修他本攺為空開者非)
便利之宜又慮此屋或是古人刑牲盟誓之
地丘陵古墓之墟或下有潜屍埋骨伏匿之
魂或舊爲寺觀壇場祠廟之所綿歷年代主
宰非一恐因觸犯慮致災凶某入宅以來居
止不利夢寐醜惡光怪四起錢財耗散災患
紛紜(若無災可禳此/一節便入下文)合門尊卑憂惶在念詣
(臣)求拜章書分解禁忌安宅利居具如所列
(臣)以才薄不勝所見謹爲伏地拜上朱章一
通上聞
天曹伏丐
大道神炁五嶽將軍六甲神明及某家守宅
三將軍二十四吏兵三萬六千神將主爲弟
子某家安隱(音/穩)宅舍消却四方惡逆水火盜
賊口舌災耗一切伏匿使公私通泰門户興
隆所願果合(臣)謹爲上請五方安宅大將軍
各千二百人守宅大將軍千二百人護宅大
將軍千二百人保宅大將軍千二百人鎮宅
大將軍千二百人一合來下同心併力主爲
弟子某家安隱宅舍保宜人口子孫昌盛光
怪伏匿惡口赤舌一切消滅不祥鬼賊祛逐
遐荒乞爲弟子某宅中東安青龍西安白虎
南安朱雀北安玄武八卦利居五方鎮宅弟
子某家所有誤犯千禁萬忌之炁應章破散
被受
重恩以爲效信恩惟
太上分别(云云)上請天官君將吏兵拜奏收
除起土造宅作舍移徙凶耗禁忌觸犯傷害
之炁一切消滅安利宅居保宜人口乞恩朱
章
　　　安墳墓章
即日稽首列詞具言某幸以宿縁奉屬
太上大道諸君丈人因三寳香火以自保護
從昔受恩實用慶幸但天師科典拯救存亡
濟國利人自幽及顯凡在生死咸使安全今
弟子某切慮亡過某冢墓之所尚有刑尅未
獲安寧旣殁者非宜即殃貽後世冢墓注訟
爲子孫之殃求乞章書以爲救拔(臣)不勝所
見謹爲拜章上逹
天府伏望
太上老君太上丈人天師女師三師君門下
五炁君留神平省小(臣)所上章文通行
上御降以
道炁覆衣弟子某家存亡眷屬之身所有亡
人某冢墓之所安葬之日或犯隂陽四時天
地禁忌一切刑殺或山崩石殞風雨淹漬
樵牧踐踏火燭焚燒(若新葬又/减此項)或興工動土
穿鑿岡原致令魂魄不安龍神不守或水
泉漂蕩骸骨遺亡或冢墓崩摧土石塡塞魂
爽驚越流泛無依(此等事可以/隨宜去取)或葬日時辰
所向方位動有犯觸干忤幽明非五姓之宜
非四時之便犯天羅地網刑殺魁罡四殺不
藏六神不没或犯凶神暴鬼月殺日逰魂被
拘執無所告訴或子孫男女命位之上有所
不具或八殺六對(八將八卦六/對十二時辰)有所不同或
逼近古廟神祠鬼神所擾或近古陵巨冢爲
威勢所侵冥路幽隂無由自顯如上所列並
乞
天道慈佑告下所主神明爲解救原除和諭
安定或山脉斷絶連而續之魂神驚散存而
撫之使亡者安泰子孫興昌冢墓注訟一切
斷絶封樹繁滋鬼邪奔散(臣)謹爲上請都官
從事君一人官將百二十人又請通逹五經
博士君一人官將百二十人主爲某家遷拔
亡人某等三魂七魄女人三魂十四魄免謫
役罪罰逺離愁苦上昇福堂斷絕注連永享
貞吉又請安穩冢墓從事吏十二人上爲亡
人某等佑護冢墓之所四方清靜塋域安寧
千載萬年永無驚擾若有摧折樹木沙土瓦
石在坵墓之内堆壓屍骨者或狐狸鼢䑕蟲
蛇木根侵傷形骸者或水脉泉源流漿滯泥
浸漬骸骨者或冢墓穿穴骸骨分張風吹雨
濕不得安寧者悉爲宣理斬削洗除破決滯
水祛逐蛇䑕撲滅野火收歛骸骨趂斥狐狸
割剔草木根蔓立使安穩無有侵害致為恚
恨驚怖所請天官君將吏兵應章來下遷拔
亡人安鎮墳墓使生者康泰死者安寧災橫
不興凶惡不起夢寐眞正疾厄不侵夀禄延
長人口清吉被受
重恩以爲效信恩惟
太上分別(云云)操(臣)謹爲某家上請天官君
將吏拜上遷拔亡人安穩冢墓朱章
　　　祈嗣章
即日稽首列詞但弟子某素以胎生千載有
幸得奉
大道伏受
玄恩伏惟
太上垂慈好坐濟物宿愆許懴積咎可原(臣)
切慮弟子某前生今世行違神明心無惻隱
仁慈不著忠孝有虧因公行私兼貧擅富焚
山竭澤落子墮胎毀卵覆巢驚棲發蟄善輕
毫末過積丘陵致令嗣續孔艱日深危懼承
傳所繫依仗無門特罄丹𠂻向(臣)求乞拜上
謝過禳災祈祥保嗣朱章一通上聞
天曹伏乞
太上老君太上丈人天師女師三師君門下
五炁君留神平省小(臣)所上章書通行上
御乞以(全音氣上所賜與之謂乞以所請求/之謂乞今此乞乃是太上降以道炁)
東青西素南丹北玄中央二十五正眞自然
生炁(謂天一地二天三/地四天五生數也)下覆弟子某身中保
命延生扶衰度厄呵斥千二百絶滅種嗣故
炁之鬼令使慶源不壅殃注斷除乃子乃孫
以嗣以續(臣)謹爲上請東戎南蠻西夷北狄
中央三秦君各領兵士百二十人一合來下
主爲弟子某家解除億曽萬祖九世七先眷
屬親姻前亡後天八十一注訟悉使蕩除庶
令生孳繁榮子孫不絶又請南昌注生司命
主司僊官九天定命注生僊官注生大司馬
北斗注生僊官各領吏屬一合來下主爲弟
子某解𡨚釋結消除前世今生毀卵覆巢等
一千六百二十過咎並令解散落滅惡根三
界並注生名天人結爲眷屬若弟子某所犯
過咎至深注當絶嗣亦乞上奏
髙上至尊(此指玉帝謂令天帝上/奏玉皇以廣太上好生)特爲原赦
以廣
太上好生之德又請十方保嗣(他本云/祈嗣者)保胎
君十方保嗣保胎神王長生大聖六甲六丁
神將玉女十二從官各九億萬騎一合來下
主爲弟子某室某養育胎根庶令金樓玉室
得保無虞辟斥萬魔破胎爲殃之鬼務令止
絶夢寤眞正俾先亡後天並不得變形易影
入夢爲害萬殃之鬼勿令伺候釁隙殘胎絶
孕又請扶衰度厄君官將百二十人又請九
宫八卦大神兵士百二十人一合來下主爲
弟子某家開生門益夀命塞死户養胎根使
四季平安災衰不起死亡斷絶嗣息蕃昌水
火刀兵不相淩犯克保宜吉永銜
道恩以爲效信恩惟
太上分别(云云)
　　　誅邪章
但弟子某宿有積幸奉屬
大道常蒙
覆䕃伏用欣榮而修奉多違動招考青某自
頃以來爲外𦍙鬼賊妄相刑剋數爲祟害(或/更)
(有事意從此添入若願/意詳載此不必更寫)性命危迫披告無門
向(臣)求乞章書以自分別(臣)不勝所見謹爲
冒罪拜章上聞
天曹伏願
太上老君諸君丈人天師女師三師君門下
五炁君垂神平省小(臣)所上章文即得上
逹賜以
道炁覆衣弟子某一門之身(臣)伏㝷外𦍙邪
鬼與弟子某家非有相關
先聖垂言非鬼不祭不合妄爲祟患復連平
民
正一科文女青鬼律合伸誅翦以安萬姓(臣)
謹爲上請誅殃君官將一百二十人治倉明
宫又請都星君一人官將百二十人治青蓋
宫又請誅符破廟吏又請天皇敢健吏各領
兵三十萬人一合來下主爲弟子某家除蕩
容死外𦍙異姓非所祭祀之鬼妄爲復連者
收而斬之誅而滅之斷而絶之悉令分別立
使清凈又請收除男女凡殃病死腥死牢獄
死刀兵虎狼死燒死之鬼吏兵各五十人主
爲收除外鬼他神非祭祀及妄來復連平人
者向烝嘗不同祭祀各分殊門異戸不復相
關立須斷絶不得妄相侵犯如欲輙違
天條復來侵害弟子某家者當須河水逆流
白石上浮穅繩千丈馬角六尺可更相求不
能如此天别地絶千年萬歳無相侵擾又請
東西南北中央五方斷訟神君各一人官將
各十二人五方所領兵士等主爲弟子某家
閉絶復連歳復月連月復日連日復時連皆
令閉絶使某家有災獲解有病獲痊性命安
全魂神澄正邪精摧伏正炁宣行萬苦千殃
豁然除散被受
大道罔極之恩伏惟
太上分别(云云)上請天官君將吏兵拜上斷
除外邪鬼神彊𦍙客死之鬼妄爲剋害斷絶
誅滅寳章一通
　右章文欲奏之者先於他所除淨室焚香
　法師結界閉户修寫訖宻行㸃檢封入章
　函印護及時取於壇中行事不復宣讀依
　法伏章宻奏焚之文字章詞中亦不得指
　言上此章宣儀關告亦然恐爲鬼祟所知
　遏截不得上逹謹之謹之
　　　六甲救病章
　　　請六甲神官狀(黄紙朱書/隨章焚之)
法師具位
　今爲弟子某解救危疾制伏羣邪上請
　六甲神官從事兵將各依章中所請施行
　謹具神官列位于左
　　甲子王文卿從官十八人
　　乙丑龍季卿從官十六人
　　丙寅張仲卿從官十四人
　　丁印司馬木卿從官十二人
　　戊辰李楚卿從官十人
　　已巳何文昌從官十三人
　　庚午馮仲卿從官十七人
　　辛未王文章從官十五人
　　壬申侯博卿從官十二人
　　癸酉孫仲房從官十一人
　　　巳上十神官將各百二十人兵士十
　　　萬人
　　甲戌展子江從官十四人
　　乙亥龐明心從官十三人
　　丙子邪孫卿從官十六人
　　丁丑趙子玉從官十四人
　　戊寅虞子卿從官十三人
　　已卯石文陽從官十五人
　　庚辰尹佳卿從官十三人
　　辛巳楊仲公從官十一人
　　壬午馬子明從官十五人
　　癸未吕威明從宫十三人
　　　巳上十神官將各百二十人兵士十
　　　萬人
　　甲申扈文長從官十六人
　　乙酉孔利公從官十四人
　　丙戌車元昇從官十二人
　　丁亥張文通從官十人
　　戊子樂石陽從官十四人
　　已丑范仲陽從官十四人
　　庚寅禇進卿從官十五人
　　辛卯郭子良從官十三人
　　壬辰武雅卿從官十一人
　　癸巳史公來從官九人
　　　巳上十神官將各百二十人兵士十
　　　萬人
　　甲午衞上卿從官十八人
　　乙未杜仲陽從官十六人
　　丙申朱伯衆從官十四人
　　丁酉臧文公從官十二人
　　戊戌范少卿從官十人
　　巳亥鄧都卿從官十三人
　　庚子楊仲升從官十七人
　　辛丑林衞公從官十五人
　　壬寅丘孟卿從官十三人
　　癸卯蘇他家從官十一人
　　　巳上十神官將各百二十人兵士十
　　　萬人
　　甲辰孟非卿從官十四人
　　乙巳唐文卿從官十一人
　　丙午魏文公從官十六人
　　丁未石叔通從官十四人
　　戊申范伯陽從官十二人
　　已酉成文長從官十五人
　　庚戌史子仁從官十二人
　　辛亥左子行從官十一人
　　壬子宿上卿從官十五人
　　癸丑江漢卿從官十三人
　　　巳上十神官將各百二十人兵士十
　　　萬人
　　甲寅明文章從官十六人
　　乙卯戴公陽從官十四人
　　丙辰霍叔英從官十二人
　　丁巳崔巨卿從官十人
　　戊午使元光從官十四人
　　己未時通卿從官十七人
　　庚申華文陽從官十五人
　　辛酉邴元玉從官十三人
　　壬戌樂進卿從官十五人
　　癸亥左古松從官九人
　　　巳上十神官將各百二十人兵士十
　　　萬人
右謹録狀隨章上奏
太上老君諸君文人伏乞
道慈允(臣)所請告下六甲神官為弟子某隨
章奉行謹狀
　　年月日具位(臣)姓某狀
　章信並須精潔以明通感
　　白素四十尺禄米一石二斗
　　命錢一千二百文代形衣兩件
　　奏納司命六甲六丁等錢馬七十分
　　　章文(此章敕危疾制羣邪敕身神和/正炁若遇病者司命日拜章尤)
　　　(善如水命人巳丑乙未木命人庚申/辛酉火命人壬子癸丑土命人甲寅)
　　　(乙卯金命人丙午丁巳若未可/遇急欲上章敕病卜吉日為之)
即日列詞具言但弟子某幸以宿縁遭逢
道化稟神皇極命係
玄曹得奉
太上大道諸君文人眞化所被
道炁所覆獲自防保負荷
重恩而修積無聞不明
科典動靜連貪愆咎日深自頃以來(或自身/或某人)
身嬰疾厄綿逺旬日未獲痊平伏恐(某)七祖
九玄及先身人世積行所犯違忤神明罪目
貫盈未㑹懴㧞或先亡逺逝幽執九泉考對
未原殃釁重疊不勝甚苦延及生人或是巳
身受生以來隂罪陽過負越禁忌聚結罪尤
或故殺誤傷前寃徃債未伸侮謝咎責日深
拘閉生魂致兹疾苦或是五行刑厄三命衰
微宿曜所臨神殺所犯行年之上太歳之中
或有刑妨致兹危厄旦夕憂迫性命是虞詣
(臣)自訴乞求章文救解災疾(臣)不勝所見謹
爲冒罪伏地拜上朱章上聞
天曹伏丐
太上老君太上文人天師女師三師君謹依
五帝靈飛左右六甲明科具典上請甲子王
文卿及一旬十神曁從官各領官將百二十
人自然兵士十萬人及時來下主爲弟子某
收坎宫姦邪之鬼治丹田三宫下元所病之
炁中外彊𦍙立令消滅重請長生君一人吏
十二人陳兖仁君一人吏十二人主於某身
中內鎮肝臓令肝炁流行病根釋去絶滅無
藉斬伐凶惡歳月日時傳相啓付又請甲戌
展子江及一旬十神暨從官各領官將百二
十人自然兵士十萬人及時來下主爲某和
諭家親竈神住宅禁忌助道興化收捕衆邪
立令消滅重請趙公子一人吏十二人吕威
明一人吏十二人主爲某安靜中田鎮心守
神衞護心臓使眞正通靈上應三元下安絳
宫赤子之府外制萬邪歳月日時傳相啓付
又請甲申車元昇及一旬十神洎從官各領
官將百二十人自然兵士十萬人及時來下
主爲某辟斥外𦍙之鬼光代刑禱呪詛之鬼
冡墓注訟考逮之鬼悉令除滅所苦和平重
請杜虎主一人吏十三人又請祇念君一人
吏十二人主爲某調平脉炁安守肺臓使靈
液通流華蓋清潔歳月日時傳相啓付又請
甲午衛上卿及一旬十神洎從官各領官將
百二十人自然兵士十萬人及時來下主爲
某行太隂官符命收捕内外精邪伏屍蠱道
諸有違犯流俗禁忌之炁立令消滅重請陳
子平一人吏十二人又請通身君一人吏十
二人主爲某調和命源安靜炁海鎮守賢臓
制伏外邪使血液宣行凶惡消殄上通膽腑
眞炁堅强所疾痊平靈眞宻佑歳月日時傳
相啓付又請甲辰孟非卿及一旬十神洎從
官各領官將百二十人自然兵士十萬人及
時來下主爲某收除三十六代以來先亡徃
逝留殃死次盟禱呪詛注訟考逮復連生人
連染疾病之鬼一切消解疾瘵痊復災厄和
平重請何文章一人吏十二人又請趙子玉
一人吏十二人主爲某鎮守太倉脾宫調理
脾炁五臓和輰百關宣通眞炁流行邪惡消
弭歳月日時傳相啓付又請甲寅明文章及
一旬十神洎從官各領官將百二十人自然
兵士十萬人及時來下主爲某收除五瘟百
毒時行疫癘内外彊𦍙八方五方行病鬼炁
及所居之内伏屍鬼賊金銀銅鐵木石器用
怪魅衆精爲疾害者一切除斬立令消滅重
請馬超主一人吏十二人又請姜威明一人
吏十二人(巳上六次所重請/十二官並係天醫)主爲某安守身
中三萬六千神千二百形影萬二千精光左
三魂右七魄五臓六腑三百六十骨節一切
神炁常令澄正永保安寧疾厄痊平延年益
禄又請六丁玉女六甲玉女六甲隂陽正神
天蓬天内天衝天禽天輔天心天英天任天
柱神將即時來下保衞某之身所疾痊除百
神依護榮衞血脉流通眞炁年夀延益永保
利貞謹請中宫從事十二人承接章文爲某
清蕩内外澄正身心調和血炁祛除邪惡誅
斬鬼賊制魄拘魂保護三宫鎮安赤子使六
甲將吏各守所部青龍保肝白虎護肺玄武
守賢朱雀鎮心黄庭眞人和脾清胃血液流
注榮衞宣通靈藥潜資神符宻降禳除疾惱
増禄加年司命眞神再定録籍書名生品青
簿之中死户削名殃咎消弭天醫將吏六甲
衆神有功勞者三㑹之日都章言功克保全
生以爲效信恩惟
太上老君太上道德衆尊諸君丈人天師女
師三師君門下五炁君省理分別垂再生之
澤開罔極之恩(臣)愚質穢氣濁云云操臣所
爲弟子某乆嬰疾苦上請六甲官將眞神從
官自然兵士天醫衆神收降凶惡療治疾苦
拜上乞恩救疾朱章一通
　　　南嶽魏夫人易名更籍生筭度厄救
　　　急章
　廣成先生曰凡人年災月厄筭盡相臨本
　命禄絶行年妨害宜奏此救急大章災難
　消除福禄立降先須章信以表延益
　　銀環一雙筭子一百二十枚
　　青絲命縷一丈二尺禄米一十二斗
　　信錢一千二百文命繒紫羅二丈四尺
　奏章操伏晝向東夜向北
　　　章文
即日稽首具詞但弟子某濁質凡胎千載有
幸得奉大道受命
皇極以自保全而以下愚施行多違招延不
利此年坎坷疾病相㝷恐九厄頻凌三災頓
集天羅所繞地網所纏夀命短促年筭窮盡
妖邪神鬼所見侵侮
泰山岱宗所可横名無功自拔旦夕恐怖雖
復罪穢從道而生唯一心歸命
大道求乞救拔置信請命詣(臣)自訴(臣)不勝
所請謹爲露出中庭於
太虚之下北斗之前伏地拜奏大章一通上
聞
天曹伏丐
太上老君太上丈人天師女師三師慈父聖
母降罔極之恩原赦弟子某萬死之罪俾厄
中得濟危中得安(臣)謹爲上請弟子某本命
生年生月生日生時星官各領官將功曹使
者齎持弟子某年命簿録上逹
玉帝陛下隨事奏對司命門下分別章書除
刑止殺削落罪簿易短爲長若弟子某履行
背違夀限短促玉曆無籍左契無名(主生/之文)三
元削録司命較書南宫不取天帝不原者並
爲廻停申借更籍易名三歳一期展轉延益
又請調星度筭君轉名易形君脫死上生君
各五人官將千二百人一合來下又請太隂
之下考召君吏與(臣)身中功曹使者上請北
斗御女宫中主爲弟子某抽贖死簿更籍易
名又於
東華宫請九龍符命告下東嶽泰山府二十
四獄掾吏七十二司官僚爲弟子某更定生名
削除死籍和釋考責還遣三魂七魄歸附身
中無令放逸又請太上三天玉女千二百人
三環結角衣五色玄黃之衣着獅子之履口
含雄黃之藥手捧玉漿吐哺眞炁共相濟療
弟子某之身自頂至踵縁肌纏骨調和六腑
安鎮五臓精血充滿百病除瘥夢寤眞正得
度九厄之中又請天中敢健吏兵千二百人
一合來下於弟子某居宅之中收捕精祟萬
邪爲害令内外清潔神明防衞使弟子某身
康體健眞炁降流補潤四肢安寧五臓調理
百關厄中得度短中得長徹滅短籍著名長
生玉曆之中千罪萬過一切赦除蒙
恩之日(臣)謹爲仰宣
太上五戒勸諭弟子悛惡修善伏從科戒不
使復犯以今爲新以爲效信恩惟
太上分别云云操(臣)所爲弟子某齎銀環命
縷錢米紋繒質信效誠上請天官君將吏兵
拜上易名更籍生筭度厄救急大章
　　　祈雨章
即日列詞具言但某幸以塵微得值
道化
玄功濟物
眞教宣行幸屬
太上大道諸君丈人道炁覆育叨膺禄秩(士/民)
(設攺爲/生值)仰荷
玄恩然修奉多違延致災沴封境之内驕陽
踰時坐虧農功深虞凶歉伏念
邦國所大食爲民天歳或不登何所依怙竊
慮星文之内分野躔災曆數之中地境鍾運
逺近焦灼民吏震驚又恐撫治乖宜刑賞
不當賦歛過重民庶冤愁(士民設醮/可削此項)又恐四
民愚而不究本原輕厭稻糧致貽
責罚内自循省冰炭在懷雖山川禱祠杳無
通感翦爪待罪必求於天(他本云山川禱祠/牲牢蠲潔不惟瀆)
(天亦復慢神兹惟/致請命子天之意)詣(臣)求乞章奏(臣)不勝所
見謹爲伏地拜章上聞
天曹伏丐
太上老君太上丈人天師女師三師君門下
五炁君留神平省小(臣)所上章書通行上
衘垂大慈之澤哀憫生民
勑下上官典者分别五行區定律曆羅列八
卦標明節候使隂陽叶序風雨以時臣謹爲
上請九海北溟君一人官將百二十人治河
天宫主天下水炁風雷合符興雲下雨又請
天公正炁君一人官將百二十人治中天宫
又請海中玉女千二百人衣赤衣興雲致雨
又請河上眞人君官將百二十人治北方大
海宫主爲天下萬民合符致雨又請四洲九
谷君五人官將百二十人治泰山宫又請九
江海玄君官將百二十人治九河宫並主水
炁泉源降致風雨又請河伯吕公子三十六
人主興雨水又請河伯使水帝子三十六人
合符降雨又請靈臺官漢明君一人官將百
二十人攝召天雷地雷之炁又請小玄冥君
一人官將百二十人主攝河伯水帝十二谿
玉女九江河平俟將佐掾吏部水鬼神又請
九江平玄君泰山宫中九谷君四水九谷君
陽成宫九侯君湖中玉女千二百人一合來
下與太社城隍正直聦明一切靈響同心恊
力上奉天命召攝雷電水炁風雲合符下雨
收制旱魃之鬼應章消滅使榖稼滋榮百卉
繁茂風雨調順歳獲豐登國有蓄儲民用粒
食所請官將吏兵與風師雨師零星先農等
有功勤者上詣
三天乞行遷賞以爲效信恩惟
太上省理(云云)上請天官君將吏兵拜上弭
旱祈雨朱章
　　　祈晴章
即日具詞但某獲以凡庸奉屬
太上大道諸君丈人命禀
上玄籍係
天府叨領民社(郡縣可通用之民/庶云叨居覆載)宿荷
聖恩而修奉多違遭值災運自某時日以來
封境之内苦雨爲災霖霪未巳黎民惶懼昏
墊(音/玷)是虞況望歳之期嘉榖爲本農功旣廢
饑饉必臻竊慮九地之區分野災咎三辰之
度躔次差移律曆推遷值兹災否又恐某理
務乖舛賞罰不明下民愁歎致成霖潦(士民/自祈)
(禱則去/此項)又恐下民瞽暗罔恤農功棄賤稻糧
天降責罰捫心省已若蹈淵冰惟一心歸命
求乞章表上奏
九天以自分解(臣)謹爲拜章上聞
天曹伏丏
太上老君太上丈人天師女師三師君門下
五炁君垂
好生之澤賜
育物之仁拯救淪胥以安生齒(臣)謹爲上請
九海北玄君官將百二十人治中内宫主止
霖䨙之炁以致晴爽又請天公正炁君一人
官將百二十人治中天宫主消雲靜雨收歛
隂霾又請河上玉女千二百人衣白衣上詣
天曹請止霖雨移風雷雲雨衆神各還所署
使風雨調順水沴蠲消三景揚光四時叶序
農功無失稼穡有秋無漂溺之憂洽生成之
願克保元吉以爲效信恩惟
太上分别(云云)拜上消災止雨祈晴朱章
　　　消災度厄章
但弟子某生居人世宿有善縁得奉
眞庥恭聞
道化但以凡夫迷謬冒觸憲綱或則違
聖背
眞或乃興工動土俯纏五藴上昧
三光賦形
天地而不知
天地之回旋生麗隂陽而莫曉隂陽之逆順
動乖至理居即成愆未盡懴禳將來禍患又
恐流年運限值衝破之災本命元辰逢刑剋
之厄天羅地網誰知逃避之門禄筭夀齡孰
致延益之數用是歸投
大道䖍奉
至眞謹備法信之儀恭修蘋藻之獻詣(臣)求
乞表章(臣)雖不明氣候輙承所請謹爲弟子
某上請夀筭君五人保命君五人消災君五
人散禍君五人扶衰君五人度厄君五人解
羅網君五人官將百二十人一合來下速詣
天曹地府古廟靈壇社稷將吏司命曹屬㝷
弟子某家自無始以來生於心行於事一切
罪惡記名惡簿之中者盡爲
赦除自有形以來命於
天麗於數一生夀禄定分黃籙之内者咸爲
延益有災有厄速爲消禳有病有殃悉爲解
散易禍敗而増福祉變疾苦而致康寧一切
迍邅悉令渙散(臣)謄其精意上詣
天曹伏乞
大道垂慈
至真宻鑒
察(臣)所奏特與弟子某削除罪籍紀録善功
増延夀筭之期厚益福禄之數祛除疫癘解
釋災殃祈動止以安寧保公私而吉慶運爲
稱意出入利宜次乞子孫均蒙
福利門有吉祥之慶家無疾癘之侵人人悉
頼於
洪庥世世永依於
道䕃恩惟
太上(云云)
　　　太上消除蟲蝗災食苗稼章
即日稽首列詞自以宿福獲承
道化早塵官列深荷
天恩任重才輕常虞顚沛匪躬勵節敢不勤
渠但慮執法不明紀綱弛壤違
天地好生之旨爽
帝玉慈育之仁民末小康物或失所況
國以人爲本本固則邦寧人以食爲天食豐
則人泰所以禁㳺惰斥繁奢惜人力也勸農
桑務耕織惜人時也力不廢時不違順天時
享地利則四國交樂萬方叶和
君無爲於上人恱豫於下
國之大本政之大經有古之所貴也今以羸
民瘠土併力倍功晝夜忘疲從事稼穡苗旣
繁碩將及有秋而延致災凶螟蝗爲害嗷嗷
悲怨聲聞于
天實某等政繆化涼德寡才匱叩心責已悔
過祈
恩緬念穡夫爲増憂懼惟齋沐稽顙一心歸
命乞求表章上奏
三天伏丐
太上大道諸君丈人三師君上官典者
垂恩省察(臣)披按詞情不螣所見(臣)謹爲依
正一天師科典千二百官佐國救人之法上
請天田君官將百二十人治北門宫主保育
稼穡辟却蝗蟲之暴又請三炁陽元君官將
百二十人治黃雲宫主收蟲蝗螟螣之傷又
請四野五野七野九野都平君城隍山川注
氣社稷神君護其禾黍並使羙熟無令傷害
辟斥蟲蝗又請五榖君官將百二十人治天
水宫主令百榖秀實有收辟却蟲蝗不使侵
害水旱和釋年歳豐登又請南山白虎將軍
吏兵一合來下收攝境内蟲蝗蟊蠈並令消
匿乞
敕勒所在土地山林孟長社令城隍同共收
絶章
御之後凡丄下共業併蒙
原赦螟蝗災異咸得解除使稼穡有成公私
共濟人民安泰
國土清平恩惟
太上(云云)
　　　上清道士修眞謝罪章
即日奉詞但某等自以冥頑下士輪轉因縁
宿慶所鍾遭逢
道運
上帝領籍名係
皇篇師寳甄收身參
治籙不揆短闇葵藿傾陽棲跡靈壇結志
上道玄理幽邈披盻無窮伏聞
太上宣慈
老君垂教發揮道妙啓迪人天養性錬神在
極虚而篤靜利人應世務持儉以守柔先所
見聞後當開導儻不能自反則何以敷暢於
眞風不植善因則何以傳誠於
上界伏蒙
太上大道諸君丈人垂慈拯護不賜罪罰使
(臣)等超絶塵累得處
法門助
道化人同歸
玄路而(臣)等居廛接物混俗同塵功業未聞
罪惡彰積恐延殃上世貽過三師身謝三官
風刀考謫朝夕在念不敢自寧悔過清齋投
詞露請歸誠稽首懴謝
道前(臣)見其元元之情理在可申(臣)謹爲拜
章上聞
九天伏丐
太上大道衆尊曲聆所奏
垂憫丹心如蒙
上御願爲宣告三官五帝五嶽衆靈伏乞抜
度某等三師九祖升上南官冠帶枯骨反體
生華轉其幽識受化
僊門已遷之靈進品丹庭勒某等之名刻書
於
九天金格寳藏神僊籙籍之中(臣)謹爲上請
九炁青天青帝天君青腰玉女從甲乙官將
青龍兵馬九億萬人一合來下降入某等身
中安鎮肝腑之宫又請三炁丹天赤炁天君
太丹玉女從丙丁官將赤龍兵馬三億萬人
一合來下降入某等身中安鎮心腑絳宫又
請元陽大帝之山一炁之天黃帝天君太帝
眞人子丹黃庭天蒼玉女從戊巳官將黃龍
兵馬十二億萬人一合來下降入某等身中
安鎮脾腑之宫又請七炁素天白帝天君太
素玉女從庚辛官將白龍兵馬七億萬人一
合來下降入某等身中安鎮肺腑之宫又請
五炁玄天黒帝天君夜光玉女從壬癸官將
黒龍兵馬五億萬人一合來下降入某等身
中安鎮腎腑之宫又請三元九府五嶽四瀆
九宫眞人神僊玉女兵馬騎乗各九億萬人
一合來下降入某等身中分布宫腑安鎮身
形五臓六腑三元九宫一身之内隨逐營衞
和魂檢魄保神養精攝炁錬僊骨髓凝僊血
脉成眞朝服元精五芽芝英潄滿玉池津液
自生身得飛行過度三災八難衆惡之中千
凶萬毒莫不消亡慧性踈明洞悟幽理神僊
降接與道合眞使上不累三師九祖下可度
六道四生咸得光明俱無結縳某等未入道
之前旣參眞之後千愆萬罪並乞除蕩修眞
行教以今爲新所奏
上達表御
帝前特垂
照省普關萬靈以爲效信恩惟
太上(云云)
　　　道士滅度拔出塗苦錬屍受度朱章
上言謹按文書(臣)以凡愚獲參
經法日念自新結縳未解敢冒
禁律干忤
天眞(臣)某誠惶誠恐稽首頓首(臣)竊見
經旨明戒可慿
經言自非先身累德立功名書
瓊簡不得妄見
經法預以見者皆應昇度或功德未足運應
滅度身經太隂寄形地官因縁期訖得還故
宅屍形受度魂神上昇
靈首昭垂誠宜修奉敢縁
慈訓冒瀆
宸聦(臣)謹奏爲某府某州某縣某觀某人以
某月某日伏值某人某齋辰就某處建壇乞
爲依
科修奉
上清昇化僊度遷神道場幾晝夜自某日某
時啓事至某日某時設醮滿散所伸意者干
冒
天威但弟子某即日奉詞代爲亡師姓名年
某歳元命某甲子某帝領籍(謂年命納音如/木命人屬青帝)
某月某日某時生受命某天(如五帝之屬木/命人即青天)
在世之時早慕
大道登壇佩籙供養修持但身履下土穢濁
所牽功德未滿運數終窮於某年某月某日
某時以某疾去世神託太隂寄形土官(如未/葬云)
(今停枢殯宫以須/良日遷還蒿里)功德未備尚阻超生恐爲
土府所見驅逼不相容安魂魄飛揚屍形靡
寧揺動考對注逮見存死者不安生人多難
但弟子某等忝爲法嗣踰天屬之親懷追逺
之痛敢縁
大道慈悲之化
經法度人之恩向(臣)求乞章書拔度存亡(臣)
謹爲冒罪伏地拜章上聞
天曹伏丐
太上老君太上丈人天師女師三師君門下
五炁君等留神平省小(臣)所上章書通行上
御乞以
道炁下流覆衣弟子某所薦亡師某及先亡
近逝一切魂識(臣)謹爲上請素車白馬大將
軍一人兵士十萬人又請大言君一人官將
百二十人主知亡過道士某魂魄閉繫所在
若輪三途五若神趣鬼趣酆山六天九幽諸
獄者盡爲度脫解救之若弟子某髙玄七祖
道俗先亡新死眷屬前生今世宿對罪囚記
於三官結於九府者請十方飛天僊官盡爲
解除悉皆和釋乞以(臣)章告下三官九府所
在𡨋司神趣鬼趣一切幽獄録亡人生時建
善之功開拔魂神反胎更生願
九天上帝五帝尊神還其肌膚復其魂神三
元養育九炁結形通其榮衞布以精華應轉
者轉應度者度應生者生願亡者所屬某嶽
某山(如木命人屬/東嶽泰山)眞靈正神爲符下九土地
官各依部界營衞屍形一如
盟眞科旨當使形安神守魄不散揚章
御之後咸得
赦原早獲受生轉超福境(冢墓/靈枢)安靜災害不
生以爲效信恩惟
太上分別求哀
　右前後集所刋章文並依藏本校勘所請
　天官悉以太上所授天師千二百官章經
　一一對定刋行竊見近來所刋章本如文
　昌禳水禳火等不惟文辭礙理而所請官
　皆以私意臆度撰造遍考千二百官章經
　並不具載如言功章自當於願意内除去
　備龍璧繪綵及建壇所在某日清旦至某
　日亥時行道事訖之類而乃反爲重復不
　當於天師所立定章文内削去況降筆爲
　教門之魔而鬻字道童不曉科教妄執管
　見不知於醮官髙功利害非輕且有言詞
　倒錯文字說漏上官典者有所遣却淪没
　三官不能上御之譴然於教法不容不辨
　識者必能察之嘉泰辛酉仲夏退庵吕元
　素謹識


道門定制卷之七

















道門定制卷之八丙八
　　　　西蜀道士樸庵吕元素校定
　　　　朱陵眞隱性齋胡湘龍編校
　八威眞文(此名出元始五老經篆/文亦然召龍眞文仝出)
　　　東方青帝八威眞文












　　　正音(别以小紙書附/於眞文上宣讀)
　東山神呪攝召九天赤書符命制㑹酆山
　束魔送鬼所誅無蠲悉詣木宫敢有稽延
右謹告聞
東方鎮宅大將軍乞爲奉
道某家保護住宅東方木王之炁甲乙之方
寅卯之位惟冀百邢不入萬惡祛除犯觸消
平居止安泰一如
東方青帝君符命
　年月日髙功半銜姓某告行
　　以下四方並同後語止換方位支干若
　　於安墳及祛邪等醮於用可隨宜改正
　　後文祈禱庶幾脗合
　　　南方赤帝八威眞文












　　　正音
　北攝酆山束送魔宗符教所討明列罪原
　南山神呪威伏八方羣妖滅爽萬試摧亡
　　南方火王之炁丙丁之方巳午之位
　　　西方白帝八威眞文






　　　正音
　赤書玉字九天眞文攝召萬炁普歸帝君
　　西方金王之炁庚辛之方申酉之位
　　　北方黒帝八威眞文








　　　正音
　北山神呪激陽起雷流鈴煥落钁天振威
　北酆所部萬妖滅摧
　　北方水王之炁壬癸之方亥子之位
　　　中央黄帝八威眞文






　　　正音
　勑攝北帝遏塞鬼門翦除不祥莫有當前
　中央土王之炁戊已之方辰戌丑未之位
　召龍眞文
　　　東方青帝石龍眞文












　　　正音
　下制東河溟海水神大劫洪災蛟龍負身
　水府開道通徑百千上帝赤文風火無間
右雲篆上召
東海廣德龍王水府官屬伏乞
降臨道場保安境土興雲致雨救濟生靈殄
滅凶荒祛除旱魃一如
青帝天君符命
　年月日具位姓某宣行
　　巳下四方語並同止換龍王號
　　　南方赤帝召龍眞文

















　　　正音
　南方赤帝太伯龍王神呪流行普掃不祥
　洪水飛災上召蛟龍開除水逕千道萬通
　敢有干試攝送火宫赤書所告莫有不從
　　南海廣利龍王(右語同前)
　　　西方白帝召龍眞文















　　正音
　西山神呪八威七傳符水上龍召山送雲
　在所校録同到帝門輔衞上眞斬滅邪源
　若有不祥截以金關赤書符命風火驛傳
　　西海廣潤龍王(右語/同前)
　　　北方黒帝召龍眞文









　　　正音
　九河傾訖鳥毋羣飛蛟龍通道水陌洞開
　赤文玉書驛龍風馳
　　北海廣澤龍王(右語/同前)
　　　中央黄帝召龍眞文
















　　　正音
　中山神呪召龍上雲制㑹黃河九水河源
　不得怠縱善惡悉分千妖萬姦上對帝君
　莫有干試太陽激燌赤書玉字宣告普聞
　　中央九江水帝水府一切龍神
　解禳星運醮十一曜祝文
　　右十一曜眞形符篆出太上玉匣正法
　　用黃羅絹或紙朱書以禳本命照臨之
　　厄焚奏佩帶消災治病出入徃来所向
　　皆吉
　　　太陽眞君眞形符呪




東望扶桑宫稽首朝鬱儀太陽洞明景
寥寥何所思令我拜金色候天望英姿
皇華將玉女臨軒降此時
右乞爲奉
道某解禳災運増益年齡謹奏(以下並同)
　　　太隂眞君眞形符呪




仰望顧八表惟月孕隂精中有太素皇
夫人駕緑軿燿華光二極混明照三清
慇懃求至道五色下來迎
　　　木星眞君眞形符呪



歳星乗木德展轉燿東郷臨天滋潤澤
正色晃明皇尋花歌浩漾擲水詠芝房
經時頻禱祝獲福自然長
　　　火星眞君眞形符呪



芒角森龍鳳威光叱十方丹剛燿五夜
朱火焰三邊晶明符正炁劒㦸煥兵權
攙搶應滅跡孛彗敢當前
　　　金星眞君眞形符呪



太白凌清漢騰霜燿素英亭亭浮瑞彩
皎皎盛長庚鋒髙能禦㓂色潤毎降兵
推窮符曆數合道與長生
　　　水星眞君眞形符呪





妙哉符五炁髣髴見辰門嵳峩當丑位
壬癸洞靈君分輝凝皎潔肹蠁赴思存
仙歌將舞蹈良乆下金天
　　　土星眞君眞形符呪




髙穹符戊已藏陸起重霄五行尊暗曜
九土見光昭甘石推留伏陶巫筭泬寥
上仙垂雨露伏地禮空謡
　　　羅㬋眞君眞形符呪




神首循黒道冥冥超至靈暗明期朔望
陽德晦隂精髙鎮黃旛闕矛㦸燿霜鈴
至心俟多福稽首諷眞經
　　　計都眞君眞形符呪




處暗表隂德豹尾鎮星宫怒指摧山嶽
權雄暝太空龍蛇生怪狀變異忽昏蒙
主人長夀福禳應在恪恭
　　　紫炁眞君眞形符呪




受制宗元帝含精燿紫微隂陽乗運極
幽顯閟靈機玉輿登廣漢金鈴歩斗飛
四宿循周度九土尊天威
　　　月孛眞君眞形符呪



太隂光五緯精魄育羣生青桂黃華輔
鬱羅保素靈旄頭分怪狀彗尾或潜經
舍次流災福齋修洞杳冥
　　　南斗祝文(符出南斗經/祝出南斗儀)
南斗第一天府司命上相鎮國眞君靈符




　稽首南辰第一之星號曰司命實掌命根
　今有弟子立壇告星上奏天司仰投化鈞
　惟天上相鎮國主兵願賜分光俯鑒丹誠
　續以命元永保安寧弟子歸命願得長生
右謹奏上
天府司命眞君乞爲奉
道某増延命禄消解災殃謹奏
　年月日具位姓某宣奏
　　　巳下右語同止換六星聖號
南斗第二天相司録上將鎮嶽眞君靈符




　稽首南辰第二之星號曰司録實紀生人
　今有弟子然燈告眞注想丹天長生之庭
　惟天上將鎮嶽主兵迂景分光鑒映翹勤
　注名丹録永錫年齡弟子歸命願得長生
南斗第三天梁延夀保命眞君靈符




　稽首南辰第三之星號曰延夀主制年齡
　今有弟子象斗延眞冥星南極河漢之津
　惟斗天梁濟度羣倫願賜降接得免災屯
　續以延夀介福如春弟子歸命願得長生
南斗第四天同益筭保生眞君靈符



　稽首南辰第四之星號曰益筭御炁生神
　今有弟子醮告仙眞結志南昌太微之庭
　惟斗天同夀命所經願垂矜允丹録書名
　介以者年永保無傾弟子歸命願得長生
南斗第五天樞度厄文昌錬魂眞君靈符





　稽首南辰第五之星號曰度厄消蕩災逃
　今有弟子招眞致靈翹想朱陵文昌之辰
　惟斗天樞開闔化鈞願流道炁制魄招魂
　賜以長年善業増新弟子歸命願得長生
南斗第六天機上生監簿大理眞君靈符



　稽首南辰第六之星號曰上生掌握天經
　今有弟子好道希眞歸向離宫星紀之庭
　惟斗天機組織乾文願垂光景庇護身形
　監領簿録注福延齡弟子歸命願得長生
　北斗金玄羽章(出北斗金/玄羽章)
　　　北斗陽明金玄羽章





　貪狼延生回眞四靈流煇下映洞達玄冥
　七元紀籍名列紫文保身續夀永亨利貞
　耳目開爽魂魄長寧攝養精氣與神同明
　延生自然上昇玉清弟子歸命願得長生
右謹奏上
天蓬貪狼太星君乞爲奉
道某消災度厄増福延生謹奏
　年月日具位姓某宣奏
　　巳下右語同止換七星聖號
　　　北斗隂精金玄羽章




　巨門延命玄靈散陳丹田通暢運合仙眞
　七元定籍名到紫文護身注夀福慶惟新
　辟除妖惡善瑞日臻去來無凝與神同倫
　廷命自然上生玉宸弟子歸命願得長生
　　右語同前
　　　北斗眞人金玄羽章




　禄存度厄髙僊上靈流輝徧照内外肅清
　七元録籍名列紫庭扶身延夀禄位長亨
　臟腑開朗動止咸寧光運合景與神同榮
　度厄自然上昇玉京弟子歸命願得長生
　　　北斗玄冥金玄羽章




　文曲消災玄黃開陽仙靈隱見朗徹十方
　七元掌籍右列紫房衛身益夀長啓福祥
　盟眞降祐滌蕩凶殃華精炁結與神同郷
　消炎自然上昇玉堂弟子歸命願得長生
　　　北斗丹元金玄羽章




　廉貞扶衰眞宗降靈流霞散敷仙仗文盈
　七元典籍名列紫營固形養夀慶合連幷
　髙玄接引優遊五明駕景飛翔與神同靈
　扶衰自然上昇玉庭弟子歸命願得長生
　　　北斗北極金玄羽章



　武曲散禍玄映御空威靈備守妖邪絶蹤
　七元注籍名列紫彤榮身増夀享福無窮
　仙官扶衛歩躡雲中正眞降籍與神同聦
　散禍自然上昇玉宫弟子歸命願得長生
　　　北斗天關金玄羽章





　破軍益筭明霞散敷流光普浹眞炁長扶
　七元度籍名列紫書治身増夀常處歡娯
　飛仙蹈舞逰宴玄都徹視表𠂻與神同居
　益筭自然上昇玉虚弟子歸命願得長生
　　　太極妙化混洞赤文


























玄師曰太極妙化神靈混洞赤文章書天眞
皇人降玉隆騰勝天授虚皇天尊靈寳大法
謂東華上卿洞神大夫領下元生籍左官及
諸仙官曰九霄總梵八帝治天非混洞赤文
不能攝化九陽而明天度是以
神霄玉清虚皇天泛上靈景華九陽清眞虚
梵之炁而成天境丹霄南極玉文天泛丹靈
妙宰洞陽景眞元梵之炁而成天境碧霄太
虚眞極天泛廣靈太華上陽元眞靈一之炁
而成天境玉霄玉靈素華天泛玉靈素華純
陽至眞元一之炁而成天境太霄太虚眞元
天泛太靈洞華三陽九眞太一之炁而成天
境琅霄素靈皓元天泛素靈皓華六陽洞眞
至一之炁而成天境紫霄玄靈上極天泛元
靈紫華清陽妙眞天一之炁而成天境景霄
妙靈寳華天泛妙靈寳華景陽精眞虚一之
炁而成天境青霄玉華無極天泛青靈玉華
元陽天眞純一之炁而成天境赤文化混洞
混洞化彌羅總天元九炁之道下復九因至
八梵眞言亦此文化也是以太丹田内有帝
宫宛利城棄賢世界梵寳丹靈赤帝君所治
中有朱陵之府流火之庭火炎之宫赤明之
舘丹丘火池
元始天尊錬眞文之所化梵也天中中下二
眞由不能得此吾以此文混沌梵元圖並付
之於汝此去六天運亨壬辰合度庚子政化
自然敷露其諸祕妙符文應皆莫可側矣
正東震上青書赤牓云震宫洞青之炁




東南巽上黃書黒牓云巽宫梵行之炁




正南午位朱書白牓云離宫洞陽之炁




西南坤上黃書黒牓云坤宫梵陽之炁




正西酉位白書青牓云兊宫少隂之炁




西北乾上黒書黃牓云乾宫梵通之炁




正北子位黒書赤牓云坎宫洞隂之炁




東北艮上黃書黒牓云艮宫𣑽元之炁



　右八牓八纂列于下級之邊
亥上爲天門青書黒牓(天門在亥上謂以六/隂所極之地也非取)
(乾位後人謂乾/巽爲門户誤也)
巳上爲地戸黃書赤牓(巳爲六陽/所極之地)
寅上爲日門黃書青牓(三陽/之地)
中上爲月門黃書白牓(三隂/之地)
右四牓列于中壇之四隅用長纂八枚(青繩/纒定)
東方卯地朱書青牓云青華元陽之門



東南辰地白書黃牓云始陽生元之門




下方巳地黄書赤牓云九靈皇眞之門




南方午地黃書赤牓云洞陽太光之門




西南申地白書黃牓云元陽髙晨之門




西方酉位黒書白牓云通隂金闕之門




西北戌位白書黃牓云九僊梵行之門




上方亥位青書黒牓云大羅飛梵之門




北方子位青書黒牓云靈之門




東北寅地白書黃牓云靈通禁上之門




　右十牓二十八纂列於内壇之四邊
三級門牓二十四枚刻木板爲之上下畫飛
僊雲炁之形務取精巧三級之外立花柱髙
三尺以大青繩五百尺縻之名曰護淨隔凡
壇之下級開天門地户日門月門下級之上
安十方香案三級皆隨廣狹設薦褥
天師張萬福曰昔逰江漢所在宫觀皆築土
構木作壇建立纂牓並皆如法其纂雕木漆
畫安蓮花芝草上置火珠其牓額即雲龍鸞
鳳擎捧或金銅蓮花裝飾凡遇修建布置安
排醮罷撤去仍置大漆函匣盛貯方表法儀
三官帳在壇之東五師位在壇之西各作帳
幄備圓像几案供養如式三官主三元考校
之籍證録齋功五師爲開度之宗師資存念
之首皆宜列位於齋壇左右也
　伏見張杜二先生壇圖止是設三級壇行
　事别無堂殿鋪置像設之儀所以上級安
　三尊像壇之左右設三官五師幄一如朝
　廷圓丘之儀此方見古意也
九祖位在東南遷拔九幽洗滌玄祖宜設位
座遥對壇所也土地位在西南關召敷奏傳
感上玄凡建齋壇土地爲首亦宜設位遥對
壇所也
　　　太上招眞符




　右青紙朱書如三皇文長短上下標軸施
　之於壇中
　玄中監齋三師位符皆非天篆乃世人意
　不必施用
　　　壇圖










　右並取張杜二先生序事儀契勘編集以
　備稽考精修之士當有取焉
　安宅歸神符
　　　東方



　　　南方




　　　西方




　　　北方




　　　中央




　　　乾宫神




　　　坎宫神




　　　艮宫神




　　　震宫神




　　　巽宫神




　　　離宫神




　　　坤宫神




　　　兊宫神




　　　堂




　　　門




　　　門




　　　門




　　　門




　　　門




　　　井




　　　大門




　　　中門




　　　後門




　　　安宅




　　　竈




　　　竈




　右符二道用青紙朱書隨牒奏之
　祈嗣道場眞文(保胎道/場通用)
　　　東方青帝祈嗣眞文
















　　　正音
　祈彥荒正北台元旋梵形結生帝火洞遷
　求離柏名希樓都玄天觀浩劫女房幾延
　景命神魔緑英回檀威屢碧戚華瀾過邅
　公都阿吏雲符月淵仙握流微慶落孤賢
　東方九炁保胎眞文上奏諸天祈嗣延生
右靈篆上告
三界無極神郷延生之府東方無極保胎神
王長生大聖無量度人乞爲奉
道某同室(若衆縁/止云等)
赦宿愆於曩劫
降元炁於萬天掃蕩河源斷除胎注保承傳
於慶緒開孕化於生門善果臻身吉祥如意
謹奏
　年月日髙功半銜姓某宣行
　　　南方赤帝祈嗣眞文
















　　　正音
　九獸鬱元曠圖日殊酆曲鬼神正頥温甦
　望祕蕭竟案蓋玄胡舊井逼府渾謀宛道
　雅恊仙梵芝格乗徐建土生屈道玄遮吳
　律攬角媒乾卑浸狐萬畔逸度天爠傳侔
　　　西方白帝祈嗣眞文
















　　　正音
　羅扄野垂騫尼偃池▲婁尹虚機泰迎埤
　宴月霞昇玄黙瀆齊景瑶緑璆交攀近師
　宛樂大藪勤封陂時骨夜求覩部目引宫
　歌逾昭樂鼎琯赤容飛屢耿名仙庭洎峯
　　　北方黒帝祈嗣眞文
















　　　正音
　苟蕪猴餘琥具凝浮威曠安迎冥居抽臺
　浲澥尸枚九眞迷崖阿都子他平奚海嘉
　魯登丞丕昺榭頥陀木罔魁溟玄除願華
　斗畢觀齒明垂灝差洞鎮希閱天句衢羅
　　　中央祖炁玉曆寳文
















　　　正音
　眞陽閑化梵炁流通金闕在上玉府居東
　鬱結五文煥散九空妙炁自然藴奥難窮
　三靈共貫萬聖攸宗叅稽學行標紀眞功
　以神俱契與道合同安鎮生籙億劫无終
　削過玉文(舊本注云祈嗣保胎通用可謂/重疊永清研之恐悮曷若用之)
　(於上清修眞謝罪/之屬宛合意旨)
　　　東方始青削過玉文(黒書/青紙)




　東方始青陽霞寳眞玉符告命
　　上召震庭青帝眞君監生度人
　　玉司主録制魄拘魂削兆死過
　　度兆生宫得乗緑軿飛昇霞宸
右凖
四極明科修崇(巳後右/語並同)
寳齋不解其方有失次第動入罪郷今奏
玉司眞符乞爲(奉道某同室某等今欲易之/識名未審入此爲然否更在)
(取日/如何)解除罪犯咸與
赦原太微冠帶於七祖南宮返形以上仙使
後世子孫永保綿綿得奉
虚皇俱契玄元一如
青帝玉司君符命
　年月日髙功半銜宣告
　　　南方太陽削過玉文(青書/紅紙)




　　南方太陽丹靈洞天玉符告命
　　上召左宫赤帝眞君保生度人
　　玉司主録錬化精神削兆死過
　　度兆生宫得乗絳軿飛昇丹宸
　　　西方少隂削過玉文(黄書/白紙)





　　西方少隂皓靈通眞玉符告命
　　上召素天白帝眞君濟生度人
　　玉司主録斷截邪凶削兆死過

　　度兆生宫得乗素軿昇入飛宸
　　　北方太隂削過玉文(白書/黒紙)




　　北方太隂玄精通靈玉符告命
　　上召玄天黒帝眞君長生度人
　　玉司主録開度幽源削兆死過
　　度兆生宫得乗緑軿飛昇玄宸
　　　中央大黃削過玉文(朱書/黄紙)




　　髙皇玉眞上聖九玄玉文固魄
　　保形鎮神三錬九成我道自然
　　超度酆都永離刀山三塗五苦
　　不拘我身上告玉司注我名眞
　　青緑紫簡得道之篇三元齊景
　　九帝同軒得䇿紫虚上造帝宸
　　福流七祖同獲上仙


道門定制卷之八終





道門定制卷之九丙九
　　　　西蜀道士樸庵吕元素校定
　　　　朱陵眞隱性齋胡湘龍編校
文昌聖位一百二十分
　　　第一狀
鬱單無量天帝上上禪善無量夀天帝
梵監須延天帝寂然兠術天帝
波羅尼宻不驕樂天帝洞元化應聲天帝
靈化梵輔天帝髙虚清明天帝
無想無結無愛天帝
　　　第二狀
玉京山應供靈寳玄中大法師
上古經師君上古籍師君
上古度師君靈寳監齋大法師
　　　第三狀
上元一品賜福天官中元二品赦罪地官
下元三品解厄水官青靈始老九炁天君
丹靈眞老三炁天君皓靈黃老七炁天君
五靈玄老五炁天君玄靈元老一炁天君
　　　第四狀
日宫太陽帝君月府太隂皇君
木星重華眞君火星執法眞君
金星天皓眞君水星伺辰眞君
土星地侯眞君交初羅㬋眞君
交中計都眞君天乙紫炁眞君
太乙月孛眞君
　　　第五狀
南斗長生大帝好生韓君丈人
注生大司馬
南斗天府司命上相鎮國眞君
南斗天相司録上將鎮嶽眞君
南斗天梁廷夀保命眞君
南斗天同益筭保生眞君
南斗天樞度厄文昌錬魂眞君
南斗天機上生監簿大理眞君
　　　第六狀
北斗中髙上玉皇尊星君
北斗玄卿大帝北斗天蓬貪狼星君
北斗天内巨門星君北斗天衝禄存星君
北斗天輔文曲星君北斗天禽廉貞星君
北斗天心武曲星君北斗天柱破軍星君
北斗洞明外輔星君北斗隱元内弼星君
北極天蓬大元帥北極天猷副元帥
北極翊聖儲慶保德眞君
北極佑聖治世福神靈應眞君
　　　第七狀
紫微垣
相星星君(總百司掌邦教佐帝/王安邦國集衆事)
四輔星君(輔佐/北極)尚書星君(主納言/諮謀)
陽德星君隂德星君(二星主周/魯鎮撫)
文昌上將星君(建威/武)文昌次將星君(一曰尚書/正左右)
文昌貴相星君文昌司禄星君(賞功/進禄)
文昌司命星君(一曰太史/主滅咎)
文昌司㓂星君(一曰大理/佐理寳)
　　　第八狀
太微垣
三公内坐星君元卿内坐星君
上台司命上星星君(主天/子)
上台司命下星星君(主/文)
中台司中上星星君(主諸侯/三公)
中台司中下星星君(主郷/大夫)
下台司禄上星星君(主/士)
下台司禄下星星君(主庶/人)
少微處士星君少微議士星君
少微博士星君
少微大夫星君(少微四星黃/籙則賢士舉)
進賢星君東壁左星星君(主文章/圖書府)
東壁右星星君(星明則王者興道術行國变/君子巳上並出晉史天文志)
　　　第九狀
青城山五嶽上司九天丈人儲福定命眞君
潜山九天司命上卿保生眞君
廬山採訪使者九天應元保運眞君
九天大司馬眞君九天定貴續命眞君
九天定禄萬福眞君天曹太黃萬福眞君
天曹定名玉曆眞君天曹引進眞官
　　　第十狀
先聖周文憲王
　　　第十一狀
至聖文宣王
　　　第十二狀
東嶽天齊仁聖帝南嶽司天昭聖帝
西嶽金天順聖帝北嶽安天元聖帝
中嶽中天崇聖帝地府酆都大帝
北府生禄保壽侯水府扶桑大帝
江瀆昭靈孚應威烈廣源王
河瀆顯聖靈源王淮瀆長源王
濟瀆清源王
　　　第十三狀
七曲山司禄主者執貢舉眞君英顯武烈忠
佐廣濟王
　　　第十四狀
太清九炁文昌宮僊官
太清紫盖宫夫子君(謂師也/非宣父)
太清東井清明君清明決了吏
太清九竒宮五經孔炁君
太清主印綬天王玉女
太清玉曆素女當旬通章玉女
　　　第十五狀
上元道化眞君中元護正眞君
下元定志眞君建節監功大將軍
當處土地正神當境城隍主者
監護貢闈正神臨視考校正神
　巳上聖號内有周公孔子英顯三位各依
　班次在前庶便於降眞仍别備錢馬奏獻
　不在百二十分之數
　　　安宅七十二位神(或作四狀/或作兩狀)
住宅歳德尊神太隂夫人
上元唐將軍中元葛將軍下元周將軍
太陽大將軍太隂大將軍左青龍君
右白虎君前朱雀君後玄武君
東方甲乙寅卯木神南方丙丁巳午火神
西方庚辛申酉金神北方壬癸亥子水神
中央戊己辰戌丑未土神六甲將軍
六丁玉女九宮貴神八卦大神
日逰月建神春勾芒神夏祝融神
秋蓐收神冬玄冥神天神
地神十二命坐神四激三刑神
八魁九坎神弦望晦朔神隂陽滅没神
天德歳德神日德月德神天殺地殺神
隂殺陽殺神天厭地厭神生炁死炁神
雷公霹靂神金鐀玉堂神奏書博士神
黃旛豹尾神大禁小禁神伏兵大禍神
歳刑歳破神招摇咸池神天羅地網神
蠶官蠶命神畜官畜命神大墓小墓神
喪門弔客神天㣘地囊神官符病符神
金神七殺神隂宅陽宅神天福宅德神
天倉天府神天門地户神人道鬼路神
五土眷屬神主簿孝眷神年刑月害神
日惡時凶神五鬼旺符神大耗小耗神
倉庫𢊍堂神司命竈神本宅土地
井泉龍神飛廉郭忌神門丞神
戸尉神
　　　安墳神住七十二分
土府太皇君隂陽元君蒿里老人
第一壘色潤地土皇君
第二壘剛色地土皇君
第三壘石脂色地土皇君
第四壘潤澤地土皇君
第五壘金粟澤地土皇君
第六壘金剛鐵澤地土皇君
第七壘水制澤地土皇君
第八壘大風澤地土皇君
第九壘洞淵無色綱維地土皇君
土中司命神五土眷屬神元德地元卿
皇德地元庭上皇帝德地虎口土龍君
王德地元心土大將軍原德地元福土令
水德地土下令長里德地始甲土父毋
福德地始玄土宗正昌德地土下二千石君
東方甲乙寅卯木神南方丙丁已午火神
西方庚辛申酉金神北方壬癸亥子水神
中央戊巳辰戌丑未土神九宫貴神
八卦大神太隂太陽神日逰月建神
今年太歳神當處土地神天柱山神
功曹山神官國山神冠帶山神
大墓山神小墓山神句陳山神
沐浴山神天劫山神刑劫山神
地劫山神地尸山神傳送山神
伏屍山神榖將山神始生山神
天倉山神(巳上一十七/將係内從)青龍山神
白虎山神朱雀山神玄武山神
天牢山神司命山神行痕山神
了戾山神印山山神笏山山神
綬山山神大德山神鉤鎻山神
玉堂山神金鐀山神天門山神
華盖山神生炁山神死炁山神
陽炁山神隂炁山神(巳上二十一/將係外從)
　　　更籍醮地府七十二司聖位
地府管諸司都僉押案判官
地府管天下人生死案判官
地府管生死句押推勘案判官
地府管天下人齋僧道案判官
地府管人修功德案判官
地府管人自看經案判官
地府管人三夏月齋戒案判官
地府管取天人案判官
地府管注生貴賤案判官
地府管死事案判官
地府管掠剩案判官
地府管増延福夀案判官
地府管官職案判官
地府管曹吏案判官
地府管陳詞狀公私案判官
地府管追罪人照證案判官
地府管瘟疫案判官
地府管宿業疾病案判官
地府管山林鬼神事案判官
地府管水府案判官
地府管飛禽桑判官
地府管畜𩔖案判官
地府管盜賊案判官
地府管一十五種善生案判官
地府管一十五種惡死案判官
地府管欺昧案判官
地府管行雨地分案判官
地府管無主孤魂案判官
地府管人平等案判官
地府管風雨案判官
地府管僧道案判官
地府管城隍案判官
地府管刑獄案判官
地府管觸犯宅神案判官
地府管土地案判官
地府管精怪案判官
地府管魍魉案判官
地府管乆疾失魂案判官
地府管枉死案判官
地府管索命案判官
地府管涼汗案判官
地府管行黃病案判官
地府管磨勘案判官
地府管放生案判官
地府管殺生案判官
地府管施藥救人案判官
地府管善簿案判官
地府管惡簿案判官
地府管忠孝案判官
地府管姦逆案判官
地府管注財案判官
地府管注禍案判官
地府管胎生案判官
地府管卵生案判官
地府管濕生案判官
地府管化生案判官
地府管水族案判官
地府管長夀案判官
地府管催生案判官
地府管積貯案判官
地府管還魂案判官
地府管夭折案判官
地府管五逆案判官
地府管劫掠案判官
地府管墮胎落子案判官
地府管鰥寡孤獨案判官
地府管減促福夀案判官
地府管行毒藥案判官
地府管隂謀行妒案判官
地府管引路案判官
地府管罔象案判官(鬼祟/也)
地府管都察案判官
黃籙羅天第一度召請神狀
　　　第一狀(三狀内皆有蜀中君臣神祇/其或他郡國各有山川羣望)
　　　(隨所奉/事増減)
太皥伏犠氏女媧氏炎帝神農氏
燧人氏帝堯帝舜
夏禹王殷成湯王殷高宗
后稷(舜之臣/周之祖)周文王周武王
漢髙祖皇帝漢孝文皇帝漢光武皇帝
唐髙祖皇帝唐太宗皇帝蜀賨王
蜀望帝蜀魚鳧王蜀昭烈皇帝
　　　第二狀
羲仲和仲羲叔
和叔臯陶(禹之/臣)殷阿衡伊尹
殷相傅說齊太公魯周文憲王(周/公)
燕召公鄼文絳侯蕭相國
平陽懿侯曹相國文成留侯
淮隂侯韓王信舞陽樊侯(噲)
西漢文翁廬江伯(自比以下皆/功德於蜀)
東漢髙公陳留伯蜀相鼈靈
諸葛武侯王夀亭侯關將軍
西郷侯張將軍龐靖侯
唐相李衞公忠定張公
　　　第三狀(係祀/典神)
廣佑英惠王昭靈廣惠王
英烈昭惠顯威濟王英顯武烈忠佑廣濟王
廣利大王東嶽孚應炳靈君
翊順英濟威武侯金馬靈光侯
靈格惠應豐澤王佑德助順靈濟昭烈王
孚佑王威濟侯
南康郡王生禄保夀侯
慈姥善應夫人(或有封境内合供養神衹亦可/添其如滛祀不該祀典不可添)
　隨願徃生道場奏狀
　　　第一狀
洞眞大道金闕自然高眞元姑天尊
洞玄大道玉宸元皇道君靈寳天尊
洞神大道金闕玄元老君道德天尊
　　　第二狀
東極宫中大慈仁者尋聲赴感太乙救苦天尊
大聖隨願徃生天尊
東方多喜國土玉寳皇上慈悲救苦天尊
南方大堂國土玄眞萬福好生救苦天尊
西方西那國土太妙至極平等救苦天尊
北方浮黎國土玄上玉宸大慈救苦天尊
東北方妙樂國土度仙上聖溥濟救苦天尊
東南方難勝國土好生度命無量救苦天尊
西南方宛黎國土太靈虚皇溥度救苦天尊
西北方鬱單國土無量太華惠化救苦天尊
上方鈞天國土玉虚明皇徧慈救苦天尊
下方鬱察國土眞皇洞神廣濟救苦天尊
玉京化主靈寳玄中大法師
靈寳上古經師靈寳上古籍師
靈寳上古度師靈寳監齋大法師
　　　第三狀
東方華林境界惠靜莊嚴靜境眞人
南方梵天境界端化莊嚴眞老眞人
西方金光境界利益莊嚴法寳眞人
北方眞定境界救度莊嚴救苦眞人
東北方長樂境界周帀莊嚴妙音眞人
東南方碧霞境界妙寂莊嚴眞定眞人
西南方燿眞境界善救莊嚴瓊光眞人
西北方妙道境界眞僊莊嚴濟苦眞人
上方玄都境界紫霄莊嚴妙行眞人
下方水運境界淨土莊嚴太極眞人
大慈溥救眞人大慈溥濟眞人
　　　第四狀
東嶽天齊仁聖帝地府酆都大帝
水府扶桑大帝當處土地眞官
　太上慈悲遣場九幽大齋奏狀
　　　第一狀
玉清元始天尊上清靈寳天尊
太清道德天尊
　　　第二狀
太乙救苦天尊上元賜福天官
中元赦罪地官下元解厄水官
青帝護魂眞君赤帝養炁眞君
白帝侍魄眞君黒帝通血眞君
黃帝中主眞君
　　　第三狀
靈寳玄中太法師上古經師君
上古籍師君上古度師君
監齋大法師飛天神王
大慈大悲妙行眞人大慈大悲溥濟眞人
察命童子護戒威神
五帝考官九府考官
　　　第四狀
地府酆都大帝水府扶桑大帝
東嶽天齊仁聖帝九壘土皇君
四明眞公紂絶隂天宫大魔王
泰殺諒事宗天宫大魔王
明晨耐犯武城天宫大魔王
恬照罪氣天宫大魔王
宗靈七非天宫大魔王
敢司連宛屢天宫大魔王
　　　第五狀
地府太素妙廣眞君隂德定休眞君
洞明溥淨眞君玄徳五靈眞君
最勝燿靈眞君寳肅昭成眞君
太山正道眞君無上正度眞君
飛魔演慶眞君五化威靈眞君
　　　第六狀
六曹判官五嶽掾吏巨天力士
執罰神兵九億鬼王牛頭獄卒吏
諸獄靈官土地眞官四直申奏使者
　火星道場於消災百二十分内去五嶽本
　地水府三元四神兩福填火星官屬兩班
　　　一狀
熒惑星君其精所變
析旦星君蚩尤旗星君昭明星君
司詭星君天攙星君赤暳星君
熒惑星其氣所變
天隂星君晉若星君官張星君
天惑星君天崔星君赤若星君
蚩尤星君
　　　一狀
南方主夏祝融神南方丙丁巳午火神
南方朱雀將軍火精神君
　保胎祈嗣道場通用奏狀
　　　第一狀
清微天寳君禹餘靈寳君
太赤神寳君鬱單無量天帝
上上襌善無量夀天帝梵監須延天帝
寂然兠術天帝波羅尼密不驕樂天帝
洞元化應聲天帝靈化梵輔天帝
髙虚清明天帝無想無結無愛天帝
　　　第二狀
先天太后太乙元君
九靈太妙白玉龜臺夜光金眞萬炁祖母元君
無上雌一帝眞九光聖母
髙上虚无玄元混化初眞聖母
三天陽魂太極聖母
朱光洞隂二景聖母
三素洞隂太微聖母
大有空洞混沌化素靈妙生神聖母
九華空洞元陽飛生聖母
太隂神光玄極青帝聖母
無上極眞太虚天皇聖母
元陽九元鬱靈皓眞聖母
北極交靈瑶光太皇聖母
虚无元皇九天絶空聖母
萬炁絶冥紫光列紀聖母
三天眞母上元夫人
九天無量太一三昧元君
　　　第三狀
靈寳玄中大法師上古經師君
上古籍師君上古度師君
靈寳監齋大法師
　　　第四狀
上元賜福天官中元赦罪地官
下元解厄水官青靈始老九炁天君
丹靈眞老三炁天君皓靈皇老七炁天君
五靈玄老五炁天君玄靈元老一炁天君
　　　第五狀
日宫太陽眞君月宫太隂眞君
木星重華眞君火星執法眞君
金星天皓眞君水星伺晨眞君
土星地侯眞君交初羅㬋眞君
交中計都眞君天乙紫炁眞君
太乙月孛眞君
　　　第六狀
北斗中尊星君北斗玄卿大帝
天蓬貪狼星君天内巨門星君
天衝禄存星君天輔文曲星君
天禽廉貞星君天心武曲星君
天柱破軍星君洞明外輔星君
隱元内弼星君
　　　第七狀
北極天蓬大元帥北極天猷副元帥
北極翊聖保德眞君北極佑聖靈應眞君
　　　第八狀
南斗長生大帝好生韓君丈人
注生司馬天府司命眞君
天相司録眞君天梁延夀眞君
天同益筭眞君天樞度厄眞君
天機上生眞君
　　　第九狀
青城山九天丈人眞君
潜山九天司命眞君廬山應元保運眞君
九天大司馬眞君九天玉輔上宰
九天四恊侍宸九天建生運炁眞君
九天定貴續命眞君九天定禄萬福眞君
九天衞房聖母九天監生大神
九天度厄尊神
　　　第十狀
天曹太皇萬福眞君天曹定名玉曆眞君
天曹引進僊官本命生年星官
本命生月星宫本命生日星官
本命生時星官
　　　第十一狀
東嶽天齊仁聖帝南嶽司天昭聖帝
西嶽金天順聖帝北嶽安天元聖帝
中嶽中天崇聖帝地府酆都大帝
生禄保夀侯水府榑桑大帝
江瀆廣源王河瀆靈源王
淮瀆長源王濟瀆清源王
　　　第十二狀
左青龍君右白虎君
前朱雀君後玄武君
土地眞官上界直符使者
中界直符使者下界直符使者
年直功曹使者月直功曹使者
日直功曹使者時直功曹使者
　昇化遷度道場奏狀
　　　第一狀
東極宫中大慈仁者太乙救苦天尊
九幽拔罪天尊鬱單無量天帝
上上禪善無量夀天帝梵監須延天帝
寂然兠術天帝波羅厄宻不驕樂天帝
洞元化應聲天帝靈化㭝輔天帝
髙虚清明天帝無想無結無愛天帝
　　　第二狀
九靈太妙白玉龜臺夜光金眞萬炁祖母元君
上相方諸宫青童君上宰西城總眞王君
上保太丹宮南極元君
上傳白山宫太素元君
上元賜福天官中元赦罪地官
下元解厄水官青靈始老九炁天君
丹靈眞老三炁天君皓靈黃老七炁天君
五靈玄老五炁天君玄靈元老一炁天君
　　　第三狀
靈寳玄中大法師上古經師君
上古籍師君上古度師君
靈寳監齋大法師女師君
嗣師君系師君
左玄王眞人右𤣥趙眞人
太極徐眞人
　　　第四狀
北斗中尊星君北斗玄卿大帝
天蓬貪狼星君天内巨門星君
天衝禄存星君天輔文曲星君
天禽廉貞星君天心武曲星君
天柱破軍星君洞明外輔星君
隱元内弼星君
　　　第五狀
南斗長生大帝好生韓君丈人
注生大司馬天府司命眞君
天相司録眞君天梁延夀眞君
天同益筭眞君天樞度厄眞君
天機上生眞君
　　　第六狀
大洞祖師司命太玄眞人
中洞祖師閣皂山眞人鄭眞人
抱樸小仙翁左卿仙侯眞君
簡寂陸先生昇眞王先生
興世館孫眞人王屋山真一司馬先生
茅山玄靜李先生
　　　第七狀
青城山九天丈人眞君
潜山九天司命眞君廬山應元保運眞君
天曹太皇萬福眞君天曹門下引進仙官
九天司馬眞君九天玉輔上宰
九天四恊侍宸九天主女青律官
　　　第八狀
東方無極飛天神王南方無極飛天神王
西方無極飛天神王北方無極飛天神王
東北方無極飛天神王
東南方無極飛天神王
西南方無極飛天神王
西北方無極飛天神王
上方無極飛天神王下方無極飛天神王
　　　第九狀
地府酆都大帝佐理太上靈君
助理玄滋天君上相君
太傅君
　　　第十狀
驛亭令驛亭丞
建節監功大將軍素車白馬大將軍
當旬通章玉女當境城隍主者
騰奏火官
　　　第十一狀
上元道化眞君中元護正眞君
下元定志眞君左青龍君
右白虎君前朱雀君後玄武君
　　　第十二狀
土地眞官里域主者上界直符使者
中界直符使者下界直符使者年直使者
月直使者日直使者時直使者
　　　冢訟燈牌(行各七盞中安三宫/三燈計八十七盞)
燈七盞奉爲三界萬天十方八極乞解冢訟
斷除復連燈七盞奉爲天曹六司掌籍官屬
紀功録善削死注生燈七盞奉爲三官五帝
四司曹屬和釋𡨚仇消平注訟燈七盞奉爲
酆都大帝一切官屬原赦祖禰一切𡨚囚燈
七盞奉爲水府大帝一切官屬消解殃考誓
絶盟言燈七盞奉爲五嶽十山佐命官屬消
除訟逮止息牽連燈七盞奉爲城隍主者祀
典神祇放釋幽牢解除呪詛燈七盞奉爲九
隂長夜諸獄幽徒念道歸眞轉昇淨境燈七
盞奉爲上代家親先亡眷屬開明心地超達
人天燈七盞奉爲前生今世債主𡨚家永斷
𡨚讎並皆解脫燈七盞奉爲外道行病鬼王
等衆各回正念無復慿凌燈七盞奉爲一切
不具足受苦衆生懴悔前非生具足相



道門定制卷之九





道門定制卷之十丙十
　　　　西蜀道士樸庵吕元素校定
　　　　朱陵眞隱性齋胡湘龍編校
　　　更籍換案道場五戒牒
太上更籍換案續命延年道場五戒壇牒
　據某入事意畢當壇看詳願悃備見至誠
　意者改徃自新歸投
　大道欲求啓迪得以進修謹按
　明科爲傳
　太上五戒俾勤行勿怠降福消災謹按
　太上言天地有司過司善之神録人善惡
　以延促夀命又有三台北斗君分身散景
　常居人頭上記人功過又有三尸神在人
　身每到庚申日輙詣天曹言人過惡月晦
　之日竈君亦然是日三官五帝太一司命
　北斗司察鬼太一八神使者下詣青靈洞
　隂北酆三宫考校世人生死罪福功過業
　報因縁經云天帝常召注筭童子操青黒
　二簿逰行人間檢量罪福隨注善惡上奏
　天司司命隨其罪之輕重大則奪紀小則
　奪筭罪有餘責殃及子孫校定善惡不輟
　須㬰善則司命司録即與延年惡則六天
　魔鬼收繫魂魄又言凡世人夀限皆爲地
　司所轄
　諸天諸帝按簿檢察籍定生死毫分無違
　若能自知善力微尠罪目繁多恐爲三界
　官屬察命童子收攝神魂絶其生炁或疾
　病纏綿或災厄重困或運臨凶惡或命在
　顚危急致修禳割財爲信披露丹誠建置
　道場咨白隂司更籍換案首謝所犯生身
　罪咎發無上勝心受
　太上五戒即保魂神澄正壽考康寧功德
　巍巍不可思議恭對
　道前傳受戒品
　第一戒者當止息慳心常修宫觀廣建福
　　田濟貧拔苦造像寫經使夀考康寧後
　　昆繁盛
　第二戒者當止息貪心常懐慈儉修齋設
　　醮行道誦經燒香讃歎使福田無量利
　　益衆生
　第三戒者當止息嗔心常懷歡喜逺離人
　　我慈忍一切恬淡安閑使身心和暢病
　　苦不侵
　第四戒者當止息妬心常懷退省後己先
　　人柔輭清潤巧說方便使一切見聞悉
　　開智慧
　第五戒者當止息妄心常懷正靜觀想皆
　　空内外清虚以合眞道使幻身得度九
　　祖生天
牒具如前今給付某
請如法遵奉令地司保奏諸天記名十極神
王三界四司告下隂府特爲易短促之年爲
延長之筭災苦病患悉得蠲除奉持不退當
獲善神擁護福慧莊嚴重立玄功證虚无道
牒到奉行勿令懈怠故牒
　年月日
　　　給持戒弟子某
　傳度師髙功銜
大聖持齋護世天尊
大聖持戒濟物天尊
　　　更籍道場申東嶽狀
髙功具位姓名
　右某據
　大明國郷貫奉
　道某入事意畢當壇恭按
　僊科奉行醮事爲弟子某對
　太上御前傳授五戒俾令佩服改徃修來
　尚慮弟子某善力么微罪目盈貫校定功
　過實關
　岱宗恐冥官所劾減筭除年招延災患投
　詞有請合具敷陳謹録狀申聞
東岱嶽泰山天齊仁聖帝(聖前)伏乞
聖慈俯怜懴悔告下所屬靈官特與弟子某
改更簿籍許以自新重注生年解除災患庶
令枯朽重拜
生成某干胃
聖慈不勝戰慄之至謹狀
　年月日具位姓某狀申
　　　更籍道場地府牒(醮儀奏納東嶽玉/案一𨾏筆墨硯筭)
　　　(一副皆令精好案紙一百幅七十二/司錢馬七十二分筆七十二枝硯子)
　　　(木爲筭子墨案/紙各七十二件)
泰玄都省行壇牒地府更籍七十二司判官
　據郷貫入意畢當壇看詳願意灼見至誠
　恭按
　玄科合行拯護伏聞
　元始符命度人之法有絶而得生之言
　五嶽丈人龍蹻之書有命盡更延之說謹
　爲延降
　髙眞恭對
　道前傳授
　太上五戒俾勤行不怠却死延生尚慮弟
　子某地司記過隂籍書名罪咎未除難致
　安吉謹令備筆墨硯筭案紙七十二分上
　獻
　靈司乞爲弟子某改更簿籍别與爲新須
　至移文者
牒具如前請詳察事意遵奉
教科特與弟子某别注生名落除罪簿蠲消
病否過度災危録其持戒之功更賜將來之
福牒到奉行謹牒
　年月日牒
　髙功銜姓某押
三天扶教正一輔玄靜應眞君判泰玄都省張
　　　黄籙等齋職榜
黃籙大齋壇
　據某略入事意至滿散恭以
　上聖尊崇
　眞儀嚴重必資衆職同寅恊恭對越清光
　敷揚
　妙典庶使圓成勝事副彼欽崇具職品于
　後
班首法師請
　某州縣宫觀道士姓名充
　　　(班首職在髙功之上必以道德尊髙/者方當此選苟無其人别使之可也)
髙功法師請
　某州縣宫觀具位職銜法師姓名充
　　　(六職髙功須受大洞籙方居師任如末/及大洞則靈寳中盟亦宣行盖齋法岀)
　　　(於靈寳故爾出杜天師儀又云都講以/下並不用法師字惟髙功一人稱之謂)
　　　(教法/故也)
都講請
　某州縣宫觀道士姓名充
監齋請
　某州縣宫觀道士姓名充
侍經請
　某州縣宫觀道士姓名充
侍香請
　某州縣宫觀道士姓名充
侍燈請
　某州縣宫觀道士姓名充
知磬請
　某州縣宫觀道士姓名充
　此外更有知章表一員(合請後生精明音/韻清暢者一貟為)
　(之盖章表醮中緊要法事若衆職中年髙/目昏進對踈簡者或當宣章表徃徃乖誤)
　(非唯冒瀆不/滿施主之意)
　知供養執手鑪直壇佐壇等職隨事具之
　于末
右伏請各揚乃職守講
僊科交通
天人以格殊貺共成勝事毋致怠荒
　年月日
　　榜齋壇(都講監庸不列銜/盖並在彈紏之限)
髙功法師姓押
班首法師姓押
　　夜齋榜(夜齋利濟正欲廣傳經教科/儀皆以兼濟四生六道為事)
　　(凡大醮勝縁幽明鬼神一切有情皆/傒望利益所及也則施主法師皆當)
　　(推此心普利六趣不可循舊習拘於/五姓孤魂此實為美大功德舊無夜)
　　(齋榜後人増加言辭多蕪鄙畧無啓/導訓教之言令别修定庶幾太上救)
　　(度之意又見大醮召請第三度多在/當時坐席又去壇場踈逺倉卒呼來)
　　(畧具盤飱喧溷片時餉焚紙遣去甚/非使之聞經聽法之意當同亡者一)
　　(夜召請臨壇授戒次夜設斛津濟再/為勸誡然後遣送方表大縁濟度之義)
黃籙大齋壇
　據略入意至滿散兼爲
　三界輪廽九泉六道等衆當境五姓孤魂
　奏吉
　金籙白簡給付九眞戒牒開建
　太上慈悲津濟夜齋以伸濟度本壇今𥨸
　慮所薦
　天人道等衆修羅道等衆五音姓人道等
　衆地獄鬼官𡨋吏獄卒幽徒等衆(常以地/獄道爲)
　(受罪亡魂則五音人道皆是亡魂不免重/復此以官吏卒為地獄道皆在利益之限)
　(盖上有天人/修羅道故爾)餓鬼道等衆旁生道等衆(旁/生)
　(謂禽獸則旁首而生人則上首而生草/木則下首而生出莊子成法師䟽注)深
　墮輪廽之途乆沉生死之海去年旣逺生
　分别心天人則矜恃福勝我慢自驕修羅
　則嗔忿强梁妄作威福人衆則以富貴貧
　賤爲天命所惑而不加修進地獄官吏則
　持心慘刻不起慈仁旁生則旣墮異趣難
　自超離餓鬼由饕餮無厭飢火焚灼率由
　一性不悟致令六趣沈淪今當奉爲建立
　善功開明本性各宜依慿
　太上道力諦受
　九眞戒言懴悔多生所作不善堅持正念
　不起邪思攺徃自新邇相勸勉於今日道
　場中各得悔悟内有巳先得度者願推方
　便開曉未聞自天人眷屬地獄官曹堅固
　善心更超勝地人道等衆識固有之善性
　捨妄歸眞旁生餓鬼之徒惡業固深許容
　懴悔凡在此席各體訓言庶使早出輪廻
　同歸善域尚慮内有强梁𧕏鬼外道妖邪
　惡念不悛强生分别不相誘諭務起爭心
　恐怖亡魂擾攘善事深屬障礙須至開論
　者
右具如前各請遵依上件告誡以生死輪廽
爲鑑速回正念永遂超升如内有諸强魂惡
爽妄肆猖狂仰當處土地里域主者押赴
天乙北獄(天乙北獄事考/治鬼崇之司)依律定罪施行以
明
天憲各宜知悉
　年月日
　　榜夜齋壇所
髙功法師姓押
　傳度法籙請法詞劵(出道藏受/經籙儀)
　　　法辭(弟子具手詞於師誓盟欽奉不/敢違背之意升壇師爲裂劵傳)
　　　(度後人攺爲四六語詞寫於籙首非/投詞請法之意合先具此辭於未行)
　　　(事之時詣/度師投之)
具郷貫奉
道弟子某年甲月日生稽首投詞某宿命因
縁得奉
大道(隨事入意若童子受符則父母代言若/道士請信進受則隨先所授籙令進受)
(某籙一一/詳言之)謹齎寳繒準黃金之信奉詞上聞
恩惟
度師先生垂愍有心副此飢渇之望俾得佩
受永爲身寳若參佩之後輕泄
至眞傳非其人某當身謝三官不敢怨
道咎師如違手詞依
科受罪謹詞
　年月日奉詞詣
度師某籙先生(門下)
　　　籙劵
國號太歲某朔日甲子某籙法師姓名普告
天地水府名山大川應化眞靈風雷雲雨當
所主司同垂鑒證今有某州縣里男女弟子
姓名年甲好道樂法志願長生墨詞自誓請
受
某籙依法奉行不敢輕師慢道背違盟誓今
與弟子某分環破劵對
三官衆聖申約弟子若違今誓身没鬼官若
遇三災八難衆惱逼身驗試僊道不敢怨
道咎師甘心自責一如
太上老君律令

　　　　　　　某籙


　左畔如前逆寫來合符文左右文各占五
　寸中等書符右劵文用半幅黃素一尺二
　寸從兩頭書各十二行朱書眞正不得行
　草脫漏令均調行所中間滿書符文用金
　環一隻(或以/銀代)青絲貫之鋪於劵上書刀一
　口以刻金環師弟子立約畫一割劵師收
　左弟子收右終身藏之不敢違墮
　　　童子保帶式(帶長五尺青紫爲之其/義當是弟子同服師資)
　　　(之訓書銘于紳/以致不忘之意)

　　(護身/祛邪)(弟子某於度師某公門下請受/某籙謹書諸紳永堅皈向之盟)

　　　安宅醮竈君牒
北極驅邪院牒司命竈君二十四神
　據入事意竊慮建造竈位甎泥不潔位置
　非宜及於平時有所觸犯今因醮修併伸
　禳謝須至奉牒者
牒具如前請詳察誠意速爲祛斥住宅之内
妖異故氣不得停留及諸魔魅精怪並行屏
逐務令宅宇肅淨仍請各安位署保護居人
火盜公私永臻安吉所有觸犯亦當遵奉
正法咸與原除牒到奉行毋致違戾故牒
　年月
法師銜

道門定制卷之十










