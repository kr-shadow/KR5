#+TITLE: 通玄真經(一)-唐-徐靈府
#+DATE: 2018-05-12 10:21:54
#+SOURCE: github.com/kanripo/KR5c0140 master b648b719                
通玄眞經序璧一
大道不振其來已乆微波尚存出自諸子莫
不祖述道德彌縫百代文子者周平王時人
也著書一十二篇(史記云文子亦曰計然范/蠡師之姓辛名妍字文子)
(蔡丘濮上人其先晋公子也嘗/兩遊蠡得而事之老子弟子也)平王問文子
曰聞子得道於老君今賢人雖有道(賢人文/子也)
而遭淫亂之世以一人之權而欲化乆亂之
民其能庸乎文子對曰道德匡邪以爲政振
亂以爲理使聖德復生天下安寧要在一人
故積德成王積怨成亡而堯舜以是昌桀紂
以是亡平王信其言而用之時天下治然安
危成敗匪降自天在乎君王任賢而已故聖
人怵怵爲天下孩其人同於赤子欲以興利
去害而安之非欲有私已也其書上述皇王
帝霸興亡之兆次叙道德禮義衰殺之由莫
不上極玄機旁通庶品其㫖博而奥其辭文
而眞故有國者雖淫敗之俗可返樸於太素
有身者而患累之質可復至命於自然大矣
哉君子不可不刳心焉洎我唐十有一葉皇
帝垂衣布化均和育物柔懷庶邦殊俗一軌
故在顯位者咸盡其忠慕幽居者亦安其業
默希以元和四載投迹衡峯之表考室華蓋
之前迨經八稔夙敦樸素之風竊味希微之
㫖今未能拱默强爲注釋是量天漢之高邈
料滄溟之淺深者亦以自爲難矣默希子序















通玄眞經卷之一
　　　　默希子註
　　　道原(且物之爲貴莫先於人然不能/定心猨而朗照裂愛網於通津)
　　　(遂使性隨欲遷生與物化至人衰之/故述大道之原特標衆篇之首伻尋)
　　　(原以階道方觸事而/即眞豈不有以者哉)
老子曰有物混成(凝湛常存故言有物/陶冶萬類故言混成)先天
地生(首出/庶物)惟象無形(如天之高有大象惟道/之廣无定形虛凝爲一)
(氣散布爲/萬物者也)窈窈㝠㝠寂寥淡漠(言道性深/微不可測)不
聞其聲(非聲可聞/非色可觀)吾强爲之名字之曰道(既/非)
(聲非色即无名无字无言无說今/所言者即非眞號故曰强名也)夫道者高
不可極深不可測(既无形象可覩/豈有高深可測)苞裏天地
禀受無形原流泏泏(音/骨)沖而不盈(道範圍天/地故曰苞)
(事禀受虛靜故曰无形其原產萬物如水/之流滿而不溢酌而不耗泏泏水出之貌)濁
以靜之徐清(如動而靜/似濁而清)施之無窮無所朝夕
(博施而窮/豈止旦暮)表之不盈一握(表之乃有物/握之乃無形)約而
能張幽而能明柔而能剛含陰吐陽而章三
光(言之幽間明齊三景言之柔毳利斷金石/故能陰能陽能柔能剛能大能小能短能)
(長向之則存背之則亡无/可无不可變化无方也)山以之高淵以之
深獸以之走鳥以之飛麟以之遊鳳以之翔
星曆以之行(高山深淵麟遊鳳翥宿離不减/升沉遂所者至治玄感得如是)
(焉)以亡取存以卑取尊以退取先(謂遺生而/後身存自)
(卑而人尊自後而人先也/道性好謙故以謙而受益)古者三皇得道之
統立於中央神與化遊以撫四方(三皇伏犧/神農黄帝)
(治天下神運乎中/德澤充乎外也)是故能天運地墆輪轉而
無廢水流而不止與物終始風興雲蒸雷聲
雨降並應無窮(天運動也地墆靜也言聖人/能法天地之動靜與萬物之)
(終始發號出令雷動風興雲行/雨施生蓄萬物應變无窮也)已雕已琢還
復於樸(修眞愼行所謂琢磨/絶待虛凝自然復樸)無爲爲之而合
乎生死(大道無心任物自然故日無爲夫生/者不得不生生者自然爾死者不得)
(不死死者自然爾/故曰合乎生死)無爲言之而通乎德恬愉
無矜而得乎和(是不言而達乎德/不矜而至於和也)有萬不同
而便乎生(萬類雖差/各隨其性)和陰陽節四時調五行
(夫陰陽以和四時以節五行以調道之常也/非謂聖人更能改作但俛察人事上法天時)
(中察人情俾兇慝不/作以至太平者也)潤乎草木浸乎金石禽
獸碩大毫毛潤澤鳥卵不敗獸胎不殰(音讀/道之)
(行各遂生成/無相殘害)父無喪子之憂兄無哭弟之哀
(上治順/下不逆)童子不孤(无夭/枉也)婦人不孀(皆得/相保)虹蜺
不見(邪氣/自匿)盜賊不行(天下/大同)含德之所致也(言/上)
(數者皆聖人亭/毒之所致也)天常之道(生化/无窮)生物而不有
成化而不宰(不有之有而妙有三焉/不宰之宰而眞宰見矣)萬物恃
之而生莫之知德恃之而死莫之能怨(生非/我有)
(欲誰德死非/我殺欲離怨)收藏畜積而不加富布施禀受
而不益貧(畜之不盈/散之不虛)忽兮悦兮不可爲象兮
怳兮忽兮用不詘兮(音/屈)窈兮㝠兮應化無形
兮(忽怳之間應用无窮窈㝠之際變化/无方原之似有物尋之乃无狀也)遂兮
通兮不虛動兮(神用既周/理不虛應)與剛柔卷舒兮與
陰陽俛仰兮(屈伸/從時)
老子曰大丈夫(能體/道者)恬然無思惔然無慮(與/道)
(周旋豈/煩思慮)以天爲蓋以地爲車以四時爲馬以
陰陽爲御行乎无路遊乎无怠出乎無門以
天爲蓋則無所不覆也以地爲車則無所不
載也四時爲馬則無所不使也陰陽御之則
無所不備也(大丈夫乗天地之正御陰陽之/運行無盡之域游無窮之道豈)
(不盛/也)是故疾而不揺遠而不勞四支不動聰
眀不損而照見天下者執道之要觀無窮之
地也(得道之要觀八方在乎掌握致理之妙/萬物存乎方寸豈有馳於遠近而坐致)
(勞/弊)故天下之事不可爲也(爲者/敗之)因其自然而
推之(無不/遂也)萬物之變不可救也秉其要而歸
之(雖變化多端/可精詳其要)是以聖人内修其本而不外
飾其末(内正一心/外斥雜伎)厲其精神(使内/明也)偃其知見
(止非/道也)故漠然無爲而無不爲也無治而無不
治也所謂無爲者不先物爲也無治者不易
自然也無不治者因物之相然也(夫物因可/然而然之)
(則無不然也可治而/治之則无不治矣)
老子曰執道以御民者事來而循之物動而
因之萬物之化無不應也百事之變無不耦
也(言聖人御天下因人事所便利而安之/則萬民不得不化百事不得不諧者也)故
道者虛無平易清靜柔弱純粹素樸此五者
道之形象也(非備此五德則不能見/元形之形无象之象也)虛無者
道之舍也(舍者/居也)平易者道之素也(素者/質也)清靜
者道之鑒也(鑒者/明也)柔弱者道之用也(用者/通也)反
者道之常也(俗用有爲/道用无爲)柔者道之剛也弱者
道之强也(積柔以成剛/積弱以成强)純粹素樸者道之幹
也虛者中無載也平者心無累也嗜欲不載
虚之至也無所好憎平之至也一而不變靜
之至也不與物雜粹之至也不憂不樂德之
至也(解五/義也)夫至人之治也棄其聰眀(无飾/智也)滅
其文章(存素/質也)依道廢智(全清虛之道/去迷妄之智)與民同
出乎公(无私/心也)約其所守寡其所求去其誘慕
除其貴欲捐其思慮約其所守即察寡其所
求即得(心能得一即萬有其術約/以知微寡以御衆者也)故以中制
外百事不廢中能得之則外能牧之中之得
也(中者在國即君也在人即心也君明則國/安心正則身治故以中制外天下无對以)
(外制中或達或窮知/中知外萬舉不敗)五藏寧思慮平筋骨勁
强耳目聰明(皆守中/所致也)大道坦坦去身不遠求
之遠者往而復返(徒涉遠而迷津不/知近而求諸己也)
老子曰聖人忘乎治人而在乎自理貴忘乎
勢位而在乎自得自得即天下得我矣(未有/身不)
(治而能治人居勢位而不驕人不驕人者其/唯自得自得者我好之人亦好以我情得彼)
(情故曰自得自得則天/下之情皆得於我也)樂忘乎富貴而在乎
和(唯能不驕富貴/而保其和樂也)知大己而小天下幾於道
矣(得其道一身雖微可以有天下則一身爲/大失其道則天下雖大无所容其身則天)
(下爲/小也)故曰至虚極也守靜篤也萬物並作吾
以觀其復(言物生虛靜故歸根曰靜靜曰/復命言往復无窮萬物不終也)夫
道者陶冶萬物終始無形寂然不動大通混
㝠(夫道寂寥洪鑪埏埴始於无象中而有物/終於无形孰知其極在乎混㝠莫知神靈)
(者/也)深閎廣大不可爲外折毫剖芒不可爲内
無環堵之宇(至大不可以外求/至小不可以内得)而生有無之
總名也(言其无則觸類森羅言有則形兆莫/睹是无爲之精有物之妙總言萬物)
(之名生於有/无之間也)眞人體之以虚無平易清凈柔
弱純粹素樸不與物雜至德天地之道故謂
之眞人(體同虚无德合/天地故曰眞人)眞人者知大己而小
天下貴治身而賤治人(以人觀之則天下爲/大矣以道觀之則天)
(下爲小矣自遠觀之則治人/賤矣以近觀之則治身貴矣)不以物滑和不
以欲亂情(心非物動/情豈欲亂)隱其名姓(與時沉浮與/俗同流而人)
(不知隱/之至也)有道則隱無道則見(時之有道則退/而默然時之无)
(道則勤/而修之)爲無爲事無事知不知也(爲而不恃/事而不矜)
(知而/不耀)懷天道包天心噓吸陰陽吐故納新與
陰俱閉與陽俱開與剛柔卷舒與陰陽俯仰
與天同心與道同體(嘘吸順理卷舒有宜動/靜有節屈伸從時也)
無所樂無所苦無所喜無所怒萬物玄同無
非無是(憂樂不挂於心喜怒不形於/色觸事即眞故曰玄同者也)夫形傷
乎寒暑燥濕之虐者形究而神杜神傷於喜
怒思慮之患者神盡而形有餘(寒暑燥於外/喜怒作於内)
(精神將逝餘形/雖存其能乆乎)故眞人用心復性依神相扶
而得終始是以其寢不夢覺而無憂(眞人知/陰陽害)
(正去偏正之情養恬漠之性/故得形神相持憂夢不入也)
孔子問道老子曰正汝形一汝視天和將至
(一形正則四體皆端一心平則群邪不忤一/其見則所遇皆眞絶諸慮則天和自至也)
攝汝知正汝度神將來舍德將爲汝容道將
爲汝居(无他知守常度則神无不/應德无不包道无不在也)瞳兮若新
生之犢而無求其故(此謂專氣致柔唯求/食於母更无餘慮也)形
若枯木心若死灰(不知形之爲形心之/爲心枯木邪死灰邪)眞其
實知而不以曲故自持恢恢無心可謀明白
四達能無知乎(所謂無形之形無心之心不/可以狀貌誥不可以處所尋)
(蕩蕩焉非可謨度而得其唯/四達能無知乎是謂實知也)
老子曰夫事生者應變而動變生於時知時
者無常之行(事來必應變適於時/所貴知機豈有常行)故道可道
非常道名可名非常名(隨時而應/豈有定方)書者言之
所生也言出於智智者不知非常道也(書者/謂詩)
(書禮樂也言者謂先王賢智之/言也皆以陳之芻狗非常道也)名可名非藏
書者也(夫寫之簡素絨之金膫是名可名且/名生則有眞僞故書者不眞名者不)
(實/也)多聞數窮不如守中(多聞力屈/守一无勞)絶學無憂
絶聖棄智民利百倍(止非道絶摽顯去偏知/任一原故有百倍之利)
人生而靜天之性也感物而動性之欲也物
至而應智之動也智與物接而好憎生焉好
憎成形而智出於外不能反己而天理滅矣
(性靜而欲動物感而害隨是智以生孽欲以/亂眞好憎是生損益斯起不能反照眞性以)
(至滅/身也)是故聖人不以人易天外與物化而内
不失情故通於道者反於清靜(有道者/則清靜)究於
物者終於無爲(外物者/故无爲)以恬養智以漠合神
即乎無門(智非靜而不生神非寂而不/應應則出乎无所游乎无門)循天
者與道游也(謂守/虛靜)隨人者與俗交也(謂附/名勢)故
聖人不以事滑天不以欲亂情不謀而當不
言而信(若天道无心/如四時玄契)不慮而得不爲而成(得/非)
(役慮成/非有爲)是以處上而民不重居前而人不害
天下歸之奸邪畏之以其無爭於萬物也故
莫敢與之爭(至德所加奸衰伏匿萬姓戴/之而不重天下莫敢與爭之)
老子曰夫人從欲失性動未嘗正也以治國
則亂以治身則穢(欲之爲害亡國喪身/其應如響豈不誡之)故不
聞道者無以反其性不通物者不能清靜(不/明)
(於道理不達於物情/必不能還原復樸也)原人之性無邪穢乆湛
於物即易易而忘其本即合於其若性(言人/本性)
(至靜不覺感物而動是欲之害眞衰之蔽正/惑者不悟以爲合如其性終身不遷何其痛)
(哉)水之性欲清沙石穢之人之性欲平嗜欲
害之唯聖人能遺物反己(水性本清穢在沙/石人性本平害在)
(嗜欲能遺物反/己其唯聖人也)是故聖人不以智役物不以
欲滑和其爲樂不忻忻其於憂不惋惋(烏貫/切以)
(樂爲樂樂極則哀以/憂爲憂憂不忘也)是以高而不危安而不
傾(保以虚白/何慮傾危)故聽善言便計雖愚者知說之
稱聖德高行雖不肖者知慕之(愚者尚知向/慕而况賢德)
(者/乎)說之者衆而用之者寡慕之者多而行之
者少(悦慕者過萬/進修者无一)所以然者掔於物而繫於
俗(以其貪饕滋味/桎梏名利也)故曰我無爲而民自化我
無事而民自富我好靜而民自正我無欲而
民自樸(此明人君法此四者主/行於上民化於下者也)清靜者德之
至也柔弱者道之用也虚無恬愉者萬物之
祖也三者行則淪於無形無形者一之謂也
一者無心合於天下也(一者无也言无定形/行於天下周於萬物)
(而无/窮也)布德不溉用之不勤(无澤可潤/无心可勞)視之不
見聽之不聞(妙絶无聲/安可聞見)無形而有形生焉無
聲而五音鳴焉无味而五味形焉無色而五
色成焉故有生於無實生於虚音之數不過
五五音之變不可勝聽也味之數不過五五
味之變不可勝嘗也色之數不過五五色之
變不可勝觀也(夫形聲色味皆无自而有原/其正數不過有五今自五之)
(變遂失其常極於淫靡固非/視聽之所究常觀之所察哉)音者宫立而五
音形矣味者甘立而五味定矣色者白立而
五色成矣道者一立而萬物生矣(己上皆宗/一爲主故)
(物得一而有常人得主而化/光道通爲一萬物蕃昌也)故一之理施於
四海(无所/不同)一之碬察於天地(明得一之人知/天地造化之本)
(萬物之/性情也)其全也敦兮其若樸(外愚/於人)其散也渾
兮其若濁(迹晦/於俗)濁而徐清沖而徐盈(濁而能/清虛而)
(能/盈)澹然若大海(漠然/无涯)氾兮若浮雲(飄然/何適)若無
而有若亡而存(非无非有能存能亡自若樸/已下比體道之人能若是者)
也
老子曰萬物之總皆閲一孔百事之根皆出
一門(萬物萬事皆/出衆妙之門)故聖人一度循軌不變其
故不易其常放准循繩因其直直曲因其常
(聖人循大道之原審萬物之性不使陸者淵/居巢者穴處是不變其故也各附所安俱利)
(其性是曲因/其常者也)夫喜怒者道之邪也憂悲者德
之失也好憎者心之過也嗜欲者生之累也
(此八者大丈/夫之不處也)人大怒破陰大喜墜陽薄氣發
喑驚怖爲狂憂悲焦心疾乃成積人能除此
五者即合於神明(此五者修身之至誡人能/知飛金鍊石以祈乆壽而)
(不能節欲平和以全天性且喜怒妄作/樂石奚救若審得其理自合神明矣)神眀
者得其内也得其内者五藏寧思慮平耳目
聰明筋骨勁强(内得者抱无守一神閑慮/淡故耳目聰眀筋骨勁强)踈
達而不悖(不與/物競)堅强而不匱(用柔/不乏)無所太過
無所不逮(所欲不過分/所爲無不遂)天下莫柔弱於水水
爲道也(假言通理/借水明道)廣不可極深不可測長極
無窮遠淪無涯(音/宜)息耗减益過於不訾(音/紫)上
天爲雨露下地爲潤澤萬物不得不生百事
不得不成大苞羣生而無私好澤及蚑(音/岐)燒
(音/饒)而不求報富贍天下而不既德施百姓而
不費行不可得而窮極微不可得而把握擊
之不創(音/瘡)刺之不傷斬之不斷灼之不熏綽
約流循而不可靡散利貫金石强淪天下有
餘不足任天下取與禀受萬物而無所先後
無私無公與天地洪同是謂至德夫水所以
能成其至德者以其綽約潤滑也故曰天下
之至柔馳騁天下之至堅無有入於無間(水/者)
(五行之長以其得一故道濟天下德合萬類/仁迨草木義堅金石信合四時智出无窮故)
(柔不可斷剛不可折動則有威强而无敵散/爲雨露積爲泉原用之不匱施之无邊污之)
(不垢潔而自全曠/哉水德與道合焉)夫無形者物之太祖無音
者類之大宗(夫萬物生於无形五音起於无/聲故至无者不生而能生故无)
(者爲物/之祖宗)眞人者通於靈府與造化者爲人執
玄德於心而化馳如神是故不道之道芒乎
大哉未發號施令而移風易俗其唯心行也
萬物有所生而獨如其根百事有所出而獨
守其門故能窮無窮極無極照物而不眩響
應而不知(内得一心外通萬有潜浮之道/其化如神物應无方孰知其極)
老子曰夫德道者志弱而事强心虚而應當
志弱者柔毳安靜藏於不取行於不能澹然
無爲動不失時(得者謂無爲無爲之道/因物所宜動合得其時)故貴
必以賤爲本高必以下爲基(聚塵成嶽/積流成海)託小
以包大在中以制外行柔而剛力無不勝敵
無不陵(虛心前物是无力而强/所之皆遂无敢陵侮也)應化揆時莫
能害也(動與道游/物何能害)欲剛者必以柔守之欲强
者必以弱保之積柔即剛積弱即强觀其所
積以知存亡(知剛知柔厥德允修/知存知亡其身必昌)强勝不若
己者至於若己者而格(强者不可勝弱者不/可陵是行柔之道也)
柔勝出於己者其力不可量(言不可輕侮/或更勝於己)故
兵强即滅木强即折革强即裂(用强者故/材不全也)齒
堅於舌而先斃(觀夫齒舌之理可察剛柔之/道是剛者無斃柔者獲全矣)
故柔弱者生之斡也堅强者死之徒(事勢相/召死生)
(可/驗)先唱者窮之路後動者達之原(持後則/不屈也)夫
執道以耦變先亦制後後亦制先何即不失
所以制人人亦不能制也(謂握夫化機人莫/能知先之則人不)
(拒後之則雅合其宜先後俱/制動靜无爲此執道耦變也)所謂後者調其
數而合其時時之變則間不容息先之則太
過後之則不及(夫事有適然物有成敗機危/之動間不容息在於調數候)
(時期於適/中不可失)日迴月周時不與人遊(謂去/速也)故聖
人不貴尺之璧而貴寸之陰時難得而易失
故聖人隨時而舉事因資而立功(聖人不重/積其寳而)
(貴全於道惜光陰不駐時運/難遭舉事成功不可失也)守清道拘雌節
因循而應變常後而不先柔弱以靜安徐以
定功大靡堅不能與爭也(故體清靜守雌弱/攻天下之强者其)
(時不/爭乎)
老子曰機械之心藏於中即純白之不粹(夫/機)
(未忘智巧斯存/則玄道逾遠也)神德不全於身者不知何遠
之能瓌(近失於身/遠失於人)欲害之心忘乎中者即飢
虎可尾也而况於人乎(夫欲害忘于中者雖/踐飢虎之尾處暴人)
(之前終/无患者)體道者佚而不窮(治道得者/没身不怠)任數者
勞而無功(窮數術者/勞而无益)夫法刻刑誅者非帝王
之業也箠策繁用者非致遠之御也(刑濫民/怨箠繁)
(馬/佚)好憎繁多禍乃相隨(自然/之理)故先王之法非
所作也所因也其禁誅非所爲也所守也(謂/不)
(專任刑殺求民之禍惡者去/之小懲大誠小人之福也)故能因即大作
即細能守即固爲即敗(如大禹治水因下民/昏墊不勝其獘隨山)
(濬川斬水通道救時濟危俾无有害巍巍乎/其有成功爲是能因者也秦商鞅作法改程)
(從今者賞違法者誅一日之間戮七百餘人/渭水爲之赤其後身死車裂是所害者大所)
(成者細守而不/固爲之者敗也)夫任耳目以聽視者勞心而
不明以智慮爲治者苦心而無功(夫之耳目/竭心慮則)
(曷足以言哉至於不聽而聰不視而明/無心而爲不慮而成此眞人之所貴也)任一
人之材難以至治一人之能不足以治三畝
之宅(過則力/分不及)循道理之數因天地自然即六
合不足均也(因其宜量其力雖六合之大必/能均齊萬物之衆必究其極也)
聽失於非譽(惑於/好憎)目淫於彩色禮亶不足以
放愛誠心可以懷遠(言禮不足以防閑/唯心可以照微也)故兵
莫憯乎志鏌铘爲下寇莫大於陰陽而枹鼓
爲細所謂大寇伏尸不言節中寇藏於山小
寇遯於民間(五兵道之末者也陰陽寇乆大/者道也鏌铘枹鼓有形而利有)
(聲而威至道无利而能斷无威而善服故鏌/铘雖利道爲下枹鼓存聲於道而細夫陰陽)
(爲男女愛惡也凡欲利斯興心將縁情取捨/之間必有生殺之患故大寇藏於胸掖小寇)
(藏於民間故至人自/謹於内制於外也)故曰民多智能奇物滋
起法令滋章盜賊多有去彼取此天殃不起
(治國法繁而民亂亂者亡之兆治身法繁則/刑勞勞者弊之徴去彼智法取此清靜天殃)
(自弭之/者也)故以智治國國之賊不以智治國國
之德(至人以智爲賊世人以智爲德/用之則爲害不用之則爲福也)夫无形
大有形細無形多有形少無形强有形弱無
形實有形虚(有大有小則有多有少有少則/形爲小是小有形也无大无小)
(則无多无少无少則无/形爲大是大因無形也)有形者遂事也(本乎/无形)
(莫知其名因物/命名曰遂事也)無形者作始也遂事者成器
也作始者樸也(樸散而/爲器也)有形則有聲無形則
無聲有形產於無形故無形者有形之始也
(道不无也生者有也因生悟道體存/即无是聲出無問形存有始者也)廣厚有
名有名者貴全也(此言有者即无名之名非/求有名若求有名何以貴)
(全/也)儉薄無名無名者賤輕也(此言无名者非/是无名之名謂)
(以愚自絶不知/大道之名者也)殷富有名有名尊寵也貧寡
無名無名者卑辱也(有道即尊/无道即辱)雄牡有名有
名者章明也雌牝無名無名者隱約也(自非/用牡)
(豈全有名自非守雌豈全无名/晦明隱顯在我有无寧滯也)有餘者有名
有名者高賢也不足者無名無名者任下也
(不矜其名是有餘不高而自高者非賢也/不修其名爲不足不下而自下者愚也)有
功即有名無功即無名(道不/虚應)有名産於無名
無名者有名之母也夫道有無相生也難易
相成也(夫有不自有自无而生有難不自難/因易以成難知有不足有故須守母)
(而存子知難不自難必爲難於/其易然物不孤運事在相假也)是以聖人執
道虚靜微妙以成其德(忘機/即照)故有道即有德
有德即有功有功即有名有名即復歸於道
(道德既修功名自有有非我有/有自有耳不知誰有復歸乎道)功名長乆終
身无咎(全保功名/自无咎悔)王公有功名孤寡無功名
故曰聖人自謂孤寡歸其根本(唯聖人能立/无功之功无)
(名之名有此功名猶稱/孤寡是守雌柔復樸也)功成而不有故有功
以爲利無名以爲用(有功利物而不顯/无名常用而无窮)古者
民童蒙(言雖成立/猶若童子)不知東西(无分/别也)貌不離情
(天和/順也)言不出行行出無容(動與/道合)言而不文(尚/質)
(也)其衣煖而無采(不增/華飾)其兵鈍而無刃(不治/凶器)
行蹎蹎(詳徐/之貌)視瞑暝(音緜若嬰/兒之視也)鑿井而飲耕
田而食(衣食之外/餘无所求)不布施不求德高下不相
傾長短不相形(外不求報内不祈德/潜符道眞闇合天理)風齊於
俗可隨也事周於能易爲也(令不施而俗自/整人无欲而事)
(自簡/也)矜僞以惑世軻行以迷衆聖人不以爲
民俗(夫詐僞爲事坎軻而行斯迷/世惑衆聖人之所不爲也)


通玄眞經卷之一


通玄眞經卷之二璧二
　　　　默希子注
　　　精誠(精者明也誠者信也誠者天之/性也精者人之明也誠以志之)
　　　(明以辯之非天下至誠安能盡人物/之性合天地之德故曰不精不誠不)
　　　(能動人斯/之謂也)
老子曰天致其高地致其厚日月照列星朗
陰陽和非有爲焉(无爲所致/非有欲也)正其道而物自
然(言君正其身民化如神/不言之教莫之與鄰也)陰陽四時非生萬
物也雨露時降非養草木也神明接陰陽和
萬物生矣(天地和泰神明交降非有心也/四時不得不順萬物不得不生)夫
道者藏精於内棲神於心靜漠恬惔悦穆胸
中廓然无形寂然無聲(言聖人懷天心施德/養道内韞精神外無)
(人物都无為/眹豈有形聲)官府若無事朝廷若無人(无苛/政無)
(佞/人)無隱士無逸民(朝廷皆忠烈/巖野无遺賢)无勞役無冤
刑(使民以時/用法無濫)天下莫不仰上之德象主之㫖
絶國殊俗莫不重譯而至(君有其道人賴其/德遠被八表旁流)
(殊/俗)非家至而人見之也推其誠心施之天下
而已(言致重譯懷殊俗非人君一一自/詣其家是誠心内發遠人自至也)故賞
善罰暴者正令也其所以能行者精誠也令
雖明不能獨行必待精誠(精明也誠信也非/明與信莫能賞善)
(伐/惡)故總道以被民而民弗從者精誠弗至也
(如禹伐有苗不伏然後退舞/干羽而有苗格精誠至也)
老子曰天設日眀列星辰張四時調陰陽日
以暴之夜以息之風以乾之雨露以濡之其
生物也莫見其所養而萬物長其殺物也莫
見其所喪而萬物亡此謂神明(天道潛運難/可明言物之)
(生時也物之死時也生者至時不得不生死/者至時不得不死即生者合生死者合死故)
(生者不謝於天死者不怨/於道自然而已所謂神明)是故聖人象之其
起福也不見其所以而福起其除禍也不見
其所由而禍除稽之不得察之不虚(上言天/法道此)
(言聖人法天天之有生殺由君之有賞罰起/福謂用賢除禍謂去惡惡者不得不誅賢者)
(不得不進是賢者自進而非我進暴者自誅/而非我誅故福非我起禍非我生莫知所由)
(不見/其形)日計不足歲計有餘(聖人不謀細日用/似不足歳計乃有)
(餘/也)寂然无聲一言而大動天下是以天心動
化者也(夫聖人其靜也天下无聲其動也萬/物歸之故高宗三年不言言乃讙有)
(諸/也)故精誠内形氣動於天景星見黄龍下鳳
凰至醴泉出嘉穀生河不滿溢海不波涌(聖/人)
(體道育物唯德動天内發於心上應於天故/龍鳳翔集河海清澄非无清誠曷能至此)
逆天暴物即日月薄蝕五星失行四時相乗
晝㝠宵光山崩川涸冬雷夏霜天之與人有
以相通(上明天之應以喜祥此明逆之致咎/災故知禍福无門唯人所召故天人)
(相通氣類相/感必不差也)故國之殂亡也天文變世俗亂
虹蜺見萬物有以相連精氣有以相薄(悖氣/勝災)
(害以變物應之以凶是故聖人審知一身通/乎萬類兢兢業業不敢荒寧將上順天心以)
(安黔首不/敢悔慢也)故神明之事不可以智巧爲也不
可以强力致也(夫神明正直豈容巧僞非/誠心莫應况强力能通哉)故
大人與天地合德與日月合明與鬼神合靈
與四時合信(唯大聖爲能體至道合天心故/德无不傋明无不燭靈不虚應)
(信不逾時有能/與斯可謂大哉)懷天心抱地氣執沖含和(心/氣)
(相通天地交泰非/體冲和豈至如此)不下堂而行四海(其唯/神化)變
忌習俗民化遷善若出諸己能以神化者也
(夫聖人不以尊卑易己不以夷夏易情故不/下堂而殊俗化不馳神而重譯至德加乎人)
(若出諸/己者)
老子曰夫人道者全性保眞不虧其身(夫人/識道)
(體合天理在物无/害於身不虧也)遭急迫難精通乎天(誠至/无違)
若乃未始出其宗者何爲而不成死生同域
不可脅凌(未始出其宗者是心與道㝠身齊/化物何往不適何爲不成死生己)
(泯安可/脅凌也)又况官天地府萬物返造化含至和
而已未嘗死者也(道者法天象地含陰吐陽/分布五材包羅萬品獨運)
(陶鈞之上周行造化之/表未嘗有生孰云其死)精誠形乎内而外喻
於人心此不傳之道也(此言内育精誠外/感人物其可傳乎)聖
人在上懷道而不言澤及萬民故不言之教
芒乎大哉君臣乖心倍譎見乎天神氣相應
徴矣此謂不言之辯不道之道也(至道无言/玄功不宰)
(故君臣相保誦詠其德止達于天幽通/于神不言之辯不道之道所能致也)夫召
遠者使无爲焉親近者言无事焉(言天之高/遠唯无爲)
(感之而應无事/親之則近也)唯夜行者能有之(夜行謂勤/行如夜行)
(未迨所詣陪行不息所/以精神内發上達于天)故却走馬以糞(却者/罷也)
(馬者心也心如佚馬難可控御人皆馳心遠/希名利以榮其身我則不然罷走其心保將)
(虛靜以糞/其身也)車軌不接於遠方之外是謂坐馳
陸沉(不行而至謂之坐馳/隱而不發謂之陸沉)夫天道無私就也
無私去也能者有餘拙者不足(夫天道無私/有德者則就)
(无德則去觀夫去彼取此涉於有私及乎捨/惡親善理合自然无欲則有餘有欲則不贍)
(也/已)順之者利逆之者凶(唯无私无爲/故无利无功)是故以
智爲治者難以持國(已釋/上經)唯同乎大和而持
自然應者爲能有之(唯全大和/自然應之)
老子曰夫道之與德若韋之與革遠之即近
近之即疏稽之不得察之不虛(夫韋革爲鼓/擊之則應道)
(德資身用之則行聲應莫窮神化/无極是考之不得察之不虛也)是故聖人
若鏡不將不迎應而不藏萬物而不傷(其心/若鏡)
(所鑑无遺不迎物而求照必恒照/而應物物无逃像所遇何傷也)其得之也
乃失之也其失之也乃得之也(有得有失斯/爲不實无得)
(无失斯/爲眞一)故通於大和者闇若酣醉而甘卧以
游其中若未始出其宗是謂大通(夫抱道含/和忘形遺)
(累如飲醇酎甘樂其中混/然而同可謂大道者也)此假不用能成其
用也(此謂悟道以无生/如因醉以忘形也)
老子曰昔黄帝之治天下調日月之行治陰
陽之氣節四時乆度正律曆之數别男女明
上下使强不掩弱衆不暴寡民保命而不夭
歳時熟而不凶百官正而無上下調而無
尤法令明而不闇輔佐公而不阿田者讓畔
道不拾遺市不預賈故於此時日月星辰不
失其行風雨時節五穀豐昌鳳凰翔於庭麒
麟游於郊(此黄帝以道治/天下德化如是)虛犧氏之王天下
也枕石寢繩殺秋約冬負方州抱員天陰陽
所擁沈滯不通者竅理之逆氣戾物傷民厚
積者絶止之其民童蒙不知西東視瞑瞑行
蹎蹎侗然自得莫知其所由浮游汎然不知
所本自養不知所如往(此明虙犧氏之/治天下也如此)當此
之時禽獸蟲蛇無不懷其爪牙藏其螫毒功
揆天地(雖含毒螫之情而無殘害之/心至德所加故能若此也)至黄帝
要繆(未/詳)乎太祖之下然而不章其功不揚其
名隱眞人之道以從天地之固然何即道德
上通而智故消滅也(太祖黄帝之先也其人/樸其性野有功而不德)
(有名而不揚故曰隱眞人之道絶/浮囂之智因自然通於天地也)
老子曰天不定日月無所載地不定草木無
所立身不寧是非無所形(三才不寧萬物失/所若不習志專心)
(反聽内視則眞人/不見眞智不生也)是故有眞人而後有眞智
其所持者不明何知吾所謂知之非不知與
(所守不明何以知道/是知者非不知道也)積惠重貨使萬民欣欣
人樂其生者仁也舉大功顯令名體君臣正
上下明親疏存危國繼絶世立無後者義也
(仁而建物義以存誠人无不懷/事无不濟此蓋治世王霸之道)閉九竅藏志
意棄聰明反無識芒然仿佯乎塵垢之外逍
遥乎無事之際含陰吐陽而與萬物同和者
德也(内㝠外順藏精育眞/无爲逍遥而外塵垢)是故道散而爲德
德溢而爲仁義仁義立而道德廢矣(既散純/精空餘)
(糟/粕)
老子曰神越者言華德蕩者行僞至精芒乎
中而言行觀乎外此不免以身役物也(内溢/至精)
(外生華藻心役/於事身寧免害)精有愁盡而行無窮極所守
不定而外淫於世俗之風(内守不定則絶境/致泥外馳不息則)
(常苦/風波)是故聖人内修道術而不外飾仁義知
九竅四肢之宜而遊乎精神之和此聖人之
游也(聖人内守眞㫖外應物宜故得/精神之和而游乎無窮者也)
老子曰若夫聖人之游也即動乎至虚游心
乎大無馳於方外行於無門聽於無聲視於
無形不拘於世不繫於俗(夫動乎至虛則无/所不通游乎太無)
(則无所不有何門户之/拘制豈視聽之滑昏哉)故聖人所以動天下
者眞人不過賢人所以矯世俗者聖人不觀
(夫眞聖異迹功業相縣/由祀不得庖各司其位)夫人拘於世俗必形
繫而神泄故不免於累(未有居榮顯不役精/神既受其禄必憂其)
(事/也)使我可拘係者必其命有在外者矣(既受/羈係)
(則命不/在我也)
老子曰人主之思神不馳於胷中智不出於
四域懷其仁誠之心甘雨以時五穀蕃殖春
生夏長秋收冬藏月省時考終歲獻貢(夫有/道之)
(主不勞神慮不炫智能而遠方懷之故得/上順天心下因物宜萬姓奉戴貢獻不絶)養
民以公威厲不誡法省不煩教化如神法寛
刑緩囹圄空虛天下一俗莫懷奸心此聖人
之恩也(公而无私威而不猛法約刑緩人從/其化可謂至神故萬方攸同殊俗一)
(軌此聖人/恩治天下)夫上好取而無量即下貪功而无
讓民貧苦而分爭生事力勞而無功智詐萌
生盜賊滋彰上下相怨號令不行(言上數者/非聖人之)
(所治天下也若以/此治即亡无日矣)夫水濁者魚噞政苛者民
亂上多欲即下多詐上煩擾即下不定上多
求即下交爭不治其本而救之於末無以異
於鑿渠而止水抱薪而救火(執本以御末則/功簡而天下治)
(持未以求本則身勞而天下亂由/决渠水溢益薪火熾莫能救也)聖人事省
而治求寡而贍不施而仁不言而信不求而
得不爲而成懷自然保至眞抱道推誠天下
從之如響之應聲影之像形所脩者本也(至/聖)
(之理在乎簡易則天下所宗如/聲應響影之像形莫不應也)
老子曰精神越於外智慮蕩於内者不能治
形神之所用者遠則所遺者近(求之非分恣/之无猒内傷)
(精神外/遺形體)故不出於户以知天下不窺於牖以
知天道其出彌遠其知彌少此言精誠發於
内神氣動於天也(舉要會以觀天下故人情/可察執璇璣以觀大運則)
(天道可明故誠言發乎中精氣應乎天所/守者近所明者遠所務者多所知者少也)
老子曰冬日之陽夏日之陰萬物歸之而莫
之使極自然至精之感弗召自來不去而往
窈窈㝠㝠不知所爲者而功自成(冬日之陽/寒者附之)
(夏日之陰炎者庥之彼聖人以治天下陰陽/无情聖人无情爲物自懷人自歸故來非所)
(召往未/嘗遣也)待目而照見待言而使命其於治難
矣臯陶喑而爲大理天下無虐刑何貴乎言
者也師曠瞽而爲太宰晋國無亂政何貴乎
見者也不言之令不視之見聖人所以爲師
也(夫不言而化天下无虐刑豈煩於言哉不/視而治晋國无亂政何假乎見哉是以不)
(待目而視不須言而令/故聖人所以爲師也)民之化上不從其言
從其所行(上古行而不言/末世言而不行)故人君好勇弗使
鬥爭而國家多難其漸必有劫殺之亂矣人
君好色弗使風議而國家昏亂其積至於淫
泆之難矣(民化其上如水順下宜杜其原本/愼之細微故秦莊有祈脅之禍夏)
(桀有妲己/之亂也哉)故聖人精誠别於内好憎明於外
出言以副情發號以明指(内无偏僻外絶愛/憎言出響應令出)
(風/行)是故刑罰不足以移風殺戮不足以禁奸
(可以德化/難以刑制)唯神化爲貴精至爲神精之所動
若春氣之生秋氣之殺(其生也暄然如春物/得其生其死也肅然)
(如秋物終於死故生不祈報死/无歸怨生之死之以其无心也)故君子者其
猶射者也於此毫末於彼尋文矣故理人者
愼所以感之(故君子理人猶如射也發矢之/際期於中的及其至垛以縣尋)
(丈所毫釐之/差天地縣隔)
老子曰懸法設賞而不能移風易俗者誠心
不抱也(法不可以禁民唯/至德可以易俗也)故聽其音則知其
風觀其樂即知其俗見其俗即知其化(審音/以知)
(樂審樂以知政觀政/以知俗觀俗以知化)夫抱眞效誠者感動天
地神踰方外令行禁止誠通其道而達其意
雖無一言天下萬民禽獸鬼神與之變化(夫/聖)
(人之治天下民從其化有若轉丸禁奸忒其/猶止方故不恃之德不言之教禽獸神鬼无)
(不悦服况/於人也)故太上神化(歸自/然也)其次使得不爲
非(立法/以制)其下賞賢而罰暴(道德既廢賞罰始/行進賢之路開則)
(不肖者亦有居其位去暴之端起則賢者亦/有受其戮矣故知非法不明守之者濫非不)
(平用之/者弱)
老子曰大道無爲無爲即無有無有者不居
也不居者即處無形無形者不動不動者無
言也無言者即靜而無聲無形無聲無形者
視之不見聽之不聞是謂微妙是謂至神綿
綿若存是謂天地之根(无爲者爲而不恃故/曰无爲无言者言而)
(不矜故曰無聲無形何聽無色何視可/謂神微獨立不改綿綿常存爲天地根)道无
形無聲故聖人强爲之形以一字爲名天地
之道(此言得/道之要)大以小爲本多以少爲始(有生/於无)
(多起於一夫推本則返於无形尋末則惑於/多數故知返則以无爲爲宗感多則求一爲)
(主/也)天子以天地爲品(言廣/大也)以萬物爲資(无不/有也)
功德至大勢名至貴二德之美與天地配故
不可不軌大道以爲天下母(自四海之尊與/天地相匹安得)
(不軌以亂乎/天經者也)
老子曰賑窮補急則名生起利(不行/小惠)除害即
功成(不有其/功者善)世無災害雖聖無所施其德上
下和睦雖賢無所立其功(時有災害聖人平/之國有禍亂賢以)
(定之今災害不生禍亂不作雖聖/無作聖之陛雖賢無立功之地也)故至人之
治含德抱道推誠樂施無窮之智寢說而不
言天下莫知貴其不言者(鼓腹擊壤/不知帝力)故道可
道非常道也名可名非常名也(无名之道道/之至也有名)
(之道名之天下也故以道可/道非道也以名可名非名也)著於竹帛鏤於
金石可傳於人者皆其麤也(華而/多飾)三皇五帝
三王殊事而同心異路而同歸(言雖異時殊/治其歸於道)
(一/也)末世之學者不知道之所體一德之所總
要取成事之迹跪坐而言之雖博學多聞不
免於亂(今之學者不原其本不體於要不究/其理而尋其迹務在廣聞只益生亂)
也
老子曰心之精者可以神化而不可說道(其/神)
(化者不可/說以非道)聖人不降席而匡天下情甚於□
呼(夫呼聲可聞不過數少/政令一出天下咸服也)故同言而信信在
言前也同令而行誠在令外也(與民同憂故/言至而信信)
(以前立矣莫敢不應也與民同利故/令行而誠誠以外發无有違者也)聖人在
上民化如神情以先之(縣得彼意/所應如神)動於上不
應於下者情令殊也(夫飢者利食寒者思裘/今飢者與裘寒者遺食)
(上令既乖下/情安附也)三月嬰兒未知利害而慈母愛
之愈篤者情也(赤子之心豈言飢飽慈母覘/候之情察其燥濕而恩育之)
(夫人主撫百姓如愛赤子/何憂天下不治四海不平)故言之用者變變
乎小哉不言之用者變變乎大哉(言有言言/則小言無)
(言言/則大)信君子之言忠君子之意忠信形於内
感動應乎外賢聖之化也(言忠信由是君子/本意非有忘也故)
(形於内而動於外/雖賢聖無不從也)
老子曰子之死父臣之死君非出死以求名
也恩心藏於中而不違其難也(子死父難臣/死君難非矯)
(世求譽特以恩覆之甚而忘/其身直趨其難誠發於中也)君子之憯怛非
正爲也自中出者也亦察其所行(憯怛謂刑/法也刑戮)
(非正道也所以懲惡勸善/不得已而行之不可濫也)聖人不慙於景(貴/不)
(爲/非)君子愼其獨也(謂不欺/闇窒也)舍近期遠塞矣(近/不)
(求己遠而求/人不謂窒塞)故聖人在上則民樂其治在下
則民慕其意志不忘乎欲利人也(志在利人/人皆悦慕)
(也)
老子曰勇士一呼三軍皆辟其出之誠也(勇/者)
(一呼萬人皆駭賢者/治世天下所望也)唱而不和意而不載中
必有不合者也(所宗者/異故也)不下席而匡天下者
求諸己也(夫憂樂與民同好惡與民/等故省諸己可以化人也)故說之
所不至者容貌至焉(雖未違其精微/可仿佛其容貌)容貌所
不至者感忽至焉感乎心發而成形(可以心/靈感不)
(以狀貌/詰也)精之至者可形接不可以照期(形百/无形)
(至精之精無不生形而形/見焉照不求精而精存矣)
老子曰言有宗事有本失其宗本伎能雖多
不如寡言(以道爲宗以德爲本離/宗失本故多不如寡也)害衆者倕
而使斷其指以明大巧之不可爲也(夫巧藏/於心不)
(在於指絶其不可得也由道在心明/非閎言得若貴言爲道不可冀也)故匠人
智爲不以能以時閉不知閉也故必杜而後
開(匠人工人也閉爲局鐍夫至巧故善以智/閉也莫能啓拙者專以力捍雖壯必開比)
(諭知用窮微/力不足任也)
老子曰聖人之從事也所由異路而同歸(今/古)
(雖殊治/則一也)存亡定傾若一志不忘乎欲利人也
(亡者存之傾者安之/豈唯閏已常在利人)故秦楚燕魏之歌異聲
而皆樂九夷八狄之哭異聲而皆哀夫歌者
樂之徵哭者哀之效也愔於中發於外故在
所以感之矣(聲氣相應悲歡相召故歌雖異/國而皆樂哭乃殊方而共悲也)
聖人之心日夜不忘乎欲利人其澤之所及
亦遠矣(利人不已/澤乃遐臨)
老子曰人無爲而治有爲也即傷無爲而治
者爲無爲爲者不能無爲也不能無爲者不
能有爲也(言无爲者還是有爲有爲即非无/爲而治也唯有爲而不爲即无爲)
人無言而神有言也即傷無言而神者載無
言則傷有神之神者(神貴無言聖尚不作言/則迹見爲則人之粗唯)
(兩無傷能/全於道也)
文子曰名可强立功可强成(勸勉/之道)昔南榮趎
(老子/弟子)恥聖道而獨亡於己南見老子受教一
言精神曉靈屯閔條達勤苦十日不食如享
太牢(既受一言精思十日忘/飢味道如享太牢也)是以明照海内
名立後世智略天地察分秋毫稱譽華語至
今不休此謂名可强立也(至言已受群疑頓/銷若太陽回照闇)
(室俱/明也)故田者不强囷倉不滿官御不勵誠心
不精將相不强功烈不成王侯懈怠後世無
名(自庶人至於王侯未有不勤/勵而能使倉廪實功名著也)至人潛行譬
猶雷霆之藏也隨時而舉事因資而立功進
退無難無所不通(夫大人之道其隱也寂然/天下莫能見其行也雷動)
(天下无不聞進無喜容/退無慙色是謂大道也)夫至人精誠内形德
流四方見天下有利也喜而不忘天下有害
也怵若有喪(喜則受利/憂其遇害)夫憂民之憂者民亦
憂其憂樂民之樂者民亦樂其樂故憂以天
下樂以天下然而不王者未之有也(憂於民/民亦憂)
(之樂於民民亦樂之憂樂/共之民不戴者未之有也)聖人之法始於不
可見終於不可及(德義无方/終始无際)處於不傾之地
(立身无/爲之地)積於不盡之倉(用之/不既)戴於不竭之府
(運之而/无窮也)出令如流水之原使民於不爭之官
(令行則民知禁/事省則官无訟)開必得之門(安其/所業)不爲不可
成不求不可得不處不可乆不行不可復(大/人)
(之令動必有益作則興/利不處不乆不求不復)大人行可說之政而
人莫不順其命命順則從小而致大命逆則
以善爲害以成爲敗(其政教順之以凶爲/吉逆則以大爲小)夫
所謂大丈夫者内强而外明内强如天地外
明如日月天地無不覆載日月無不照明(如/天)
(地之覆載如日月之/照明是謂大丈夫也)大人以善示人不變其
故不易其常天下聽令如草從風(革其故則/俗難安循)
(其性則人易治草/之從風無敢違者)政失於春歲星盈縮不居
其常政失於夏熒惑逆行政失於秋太白不
當出入無常政失於冬辰星不效其鄉四時
失政鎮星揺蕩日月見謪五星悖亂彗星出
(四時有差五星失常/謪見于天災及於人)春政不失禾黍滋夏政
不失雨降時秋政不失民殷昌冬政不失國
家寧康(此眀主不可失政君失其政天降百/殃君守其政天降百祥一人之慶萬)
(民樂/康)
通玄眞經卷之二










通玄眞經卷之三璧三
　　　　默希子注
　　　九守(此篇有九目故曰九守九者易/之數終明極則變變則乖道守)
　　　(之者居亢龍无悔可越三清之表忽/之者則牝馬不利將淪九幽之下固)
　　　(宜守道不/可失常也)
老子曰天地未形窈窈㝠㝠渾而爲一(氣象/未分)
寂然清澄重濁爲地精微爲天(形質/已具)離而爲
四時(春生夏長/秋收冬藏)分而爲陰陽(剛柔/立矣)精氣爲人
粗氣爲蟲(所本則一所禀則異/氣有清濁物有精粗)剛柔相成萬
物乃生(從是萬化/至乎无窮)精神本乎天骨骸根于地
(本乎天者親上/本乎地者親下)精神入其門骨骸反其根我
尚何存(入无窮之門反造化之根/莫誠其眞孰云有我也)故聖人法
天順地不拘於俗不誘於人以天爲父以地
爲母陰陽爲綱四時爲紀(翶翔天地復蹈紀/綱逍遥於自得之)
(境放曠於无爲之宅俗/不能拘世不能誘也)天靜以清地定以寧
萬物逆之者死順之者生(天无心於逆順/人有生於禍敗)故
靜漠者神明之宅虚無者道之所居(道處於/靜默神)
(游於/虛極)夫精神者所受於天也骨骸者所稟於
地也(天氣清化而爲精神地氣/重疑而爲骨骸故言禀受)道生一(天/也)一
生二(地/也)二生三(人/也)三生萬物(變化/廣也)萬物負陰
而抱陽沖氣以爲和(皆柔和/氣而生)
老子曰人受天地變化而生(受生天地之間/而居萬物之上)
一月而膏(凝/也)二月血脉(形兆/胚也)三月而胚(定府/靈也)
四月而胎五月而筋六月而骨七月而成形
(開竅/通明)八月而動(神其/降靈)九月而躁(宫室列布/以定精也)十
月而生(萬像/成也)形骸已成五藏乃分肝主目腎
主耳脾主舌肺主鼻膽主口(五藏此唯四與/今說不同未詳)
外爲表中爲裏頭圓法天足方象地(一人之/身萬像)
(悉備不/可輕也)天有四時五行九曜三百六十日人
有四支五藏九竅三百六十節天有風雨寒
暑人有取與喜怒膽爲雲肺爲氣脾爲風腎
爲雨肝爲雷人與天地相類而心爲之主(心/爲)
(身主總統五藏六府四支九竅之要上通於/天下應於地中合於萬物所謂神百姓日用)
(不知知此/道者鮮矣)耳目者日月也血氣者風雨也日
月失行薄蝕無光風雨非時毁拆生災(天有/日月)
(不可不明風雨不可不節不時不節則爲災/人有耳目不可不清血脉不可不平不和不)
(平則爲/病矣)五星失行州國受其殃(五星所犯分/野受災五藏)
(受邪一/身生病)天地之道至閎以大尚由節其章光
愛其神明人之耳目何能乆燻而不息精神
何能馳騁而不乏(天地至大猶節四時調五/緯護其神明况乎人役耳)
(目馳心慮而能/全其性靈者乎)是故聖人守内而不失外(内/保)
(精神外/全形體)夫血氣者人之華也五藏者人之精
也血氣專乎内而不外越則胸腹充而嗜欲
寡(夫見表知裏視本知末且嗜欲生乎中則/華色彫乎外精氣和於内而肌膚充乎外)
嗜欲寡則耳目清而聽視聰達聽視聰達謂
之明(夫聰無不察明無不照/莫不由乎寡情杜欲也)五藏能屬於心
而無離則氣意勝(勝/去)而行不僻精神盛而氣
不散以聽無不聞以視無不見以爲無不成
(任能正定其心五藏不受於邪則悖之氣散/而精神之用明微無不照幽無不察事無不)
(濟爲无/不成也)患禍無由入邪氣不能襲(動用常正/禍患自亡)
(内精不蕩/外邪莫入)故所求多者所得少所見大者所
知小(自少以求多即易/因小以知大則明)夫孔竅者精神之户
牖血氣者五藏之使候(决户牖精神洞明玄/鑒通使俱則五藏䟽)
(達而不/悖也)故耳目淫於聲色即五藏動揺而不
定血氣滔蕩而不休精神馳騁而不守禍福
之至雖如丘山无由識之矣(惑於聲色役其/精神忘於彼而)
(忘於此亦猶水之平也則毫髮之微/可睹人之蔽也雖丘山之禍莫之見)故聖人
愛而不越(雖通嗜欲務在節/宣不祈分外也)聖人誠使耳目
精明玄達无所誘慕意氣无失清靜而少嗜
欲五藏便寧精神内守形骸而不越即觀乎
往世之外來事之内禍福之間可足見也(聖/人)
(知嗜欲蔽塞聰眀故一心氣而止亂守精神/而不越則内外之情可見禍福之兆自明也)
故其出彌遠者其知彌少(遠徇於物近貴其/身所棄者大所得)
(者/小)以言精神不可使外淫也故五色亂目使
目不明五音入耳使耳不聰五味亂口使口
生創(音爽外有所/欲内有所損)趣舍滑心使行飛揚故嗜
欲使人氣淫好憎使人精勞不疾去之則志
氣日耗(精氣泄漏則/形神日逝也)夫人所以不能終其天
年者以其生生之厚(厚生者謂貪餐无厭/只求快心誠自踈也)夫
唯無以生爲者即所以得長生(无以生爲不/厚生不厚生)
天地運而相通萬物總而爲一能
知一即無一之不知也不能知一即無一之
能知也(自天地萬物輪轉無窮皆乗一而有/萬類雖差同根于一故知萬物爲一)
(理無不悉不知萬物/爲一則觸事皆失)吾處天下亦爲一物而
物亦物也物之與物何以相物(此明物我玄/同好僧無主)
(故云吾處天下亦天下之一物耳同爲一物/何以相物物我兩忘是非安繼故游刃虚宗)
(全眞大/横也)欲生不可事也憎死不可辭也(欲不/可縱)
(事不/可繁)賤之不可憎也貴之不可喜也(貴賤以/宜好憎)
(安/在)因其資而寧之弗敢極也弗敢極即至樂
極矣(此一節總叙九守爲治國修身之/至誠向道君子宜精詳其㫖也)
　　　守虚(九守/一數)
老子曰所謂聖人者因時而安其位當世而
樂其業(安人之所不安至安樂/人之所不樂至樂也)夫哀樂者德
之邪好憎者心之累喜怒者道之過(凡人則/有道者)
(則/无)故其生也天行其死也物化(生非我有故/謂天行死非)
(我終故/謂物化)靜即與陰合德動即與陽同波(此動/靜不)
(失其/正也)故心者形之生也神者心之寳也(神心/之舍)
(也人之/所寳也)形勞而不休即蹷精用而不已則竭
是以聖人遵之不敢越也(形者神之宅精者/氣之靈相依而主)
(相違而死聖人貴/之不敢輕用也)以無應有必究其理以虚
受實必窮其節(萬物自无而生无所不有天/地以虛而受无所不容也)
恬愉虚靜以終其命(保虚靜/達生死)無所䟽無所親
(其貴也不可親其/賤也不可䟽也)抱德煬和以順於天與道
爲際與德爲鄰不爲福始不爲禍先死生无
變於己故曰至神(合乎道德齊乎死生福之/不能祐禍之不能傾自非)
(至神安/能若此)神則以求無不得也以爲無不成也
(能與天地同道與神靈合德則所求/无不得所爲无不成可謂至神也)
　　　守無
老子曰輕天下即神無累細萬物即心不惑
(无以天下爲萬物盜則神何/累不爲萬物盜則心何感也)齊生死則意不
懾同變化則明不眩(知死生以假名不足以/恐懼誠變化以虚誕不)
(足以/驚怛)夫至人倚不撓之柱行無關之途(不撓/之柱)
(道也無關之途德也以道爲柱/所以无傾以德爲途所以皆適)禀不竭之府
(神用/无極)學不死之師(本乎/不生)無往而不遂無之而
不通屈伸俯仰抱命不惑而宛轉禍福利害
不足以患心(死生无迫於己/利害安足介懷)夫爲義者可迫
以仁而不可劫以兵(存義者可以仁道/勸不可以兵威脅)可正
以義不可懸以利(重於義則/輕於利也)君子死義不可
以富貴留也(寧蹈義而死/不苟富而生)爲義者不可以死
亡恐也(死義以/忘生也)又况於無爲者乎無爲者即
無累無累之人以天下爲影柱(影柱虛无也/既无形質安)
(所係累夫存義者猶不可以兵威脅/之况有道者而可以死亡恐之乎)上觀至
人之倫深原道德之意下考世俗之行乃足
以羞也(羞進也觀古視今抱道守/德深明㫖趣足以進修也)夫無以天
下爲者學之建鼔也(夫上古之君無不以天/下爲己不思至道公然)
(有爲其由擊鼓而/欲無聲不應者也)
　　　守平
老子曰尊勢厚利人之所貪比之身則賤(尊/勢)
(者重世而賤身修/道者貴身而輕貨)故聖人食足以充虚接氣
衣足以蓋形禦寒適情辭餘不貪得不多積
(養足而己/有餘委之)清目不視靜耳不聴閉口不言委
心不慮棄聰明反太素休精神去知故無好
無憎是謂大通除穢去累莫若未始出其宗
何爲而不成(未始出其宗者謂本來虛寂无/无貪愛故萬緒紛然皆爲穢累)
(故遣滌除還/原復樸也)知養生之和者即不可懸以利
通内外之符者不可誘以勢(貪利傷生慕世/妨道至人之所)
(不爲/之也)無外之外至大無内之内至貴能知大
貴何往不遂(大道其出無外其入无内/無之不通可謂大貴也)
　　　守易
老子曰古之爲道者理情性治心術養以和
持以適樂道而忘賤安德而忘貧(得情性之/和忘貧賤)
(之/品)性有不欲無欲而不得心有不樂無樂而
不爲(有欲則所欲者不足/無樂則所適者皆遂)無益於性者不以
累德不便於生者不以滑和(名利傷德嗜欲/害生故不爲也)
不縱身肆意而制度可以爲天下儀(自能矜/愼可爲)
(儀表/也)量腹而食制形而衣容身而居適情而
行餘天下而不有委萬物而不利豈爲貧富
貴賤失其性命哉夫若然者可謂能體道矣
(惟體道知足者故有餘天下不/利萬物豈從欲害奪其性命也)
　　　守清
老子曰人受氣於天者耳目之於聲色也鼻
口之於芳臭也肌膚之於寒温也其情一也
(貴賤/所同)或以死或以生或爲君子或爲小人所
以爲制者異(所好則同所得則異隨心所欲/爲物所制性有賢愚情有厚薄)
(故或貴或賤或/死或生不一也)神者智之淵也神清則智明
(鑒无/遺物)智者心之府也智公則心平(動不/私己)人莫
鑒於流潦而鑒於澄水以其清且靜也(水非/濁而)
(能照神非/清而不居)故神清意平乃能形物之情(唯清/與平)
(可察/物情)故用之者必假於不用者(謂有无相成/形神相保也)
夫鑒明者則塵垢不汙也神清者嗜欲不誤
也(明則不垢其身/清則不誤其神)故心有所至則神慨然在
之(心靈相通故/心至則神存)反之於虛則消躁藏息矣此
聖人之遊也(心无靜躁/神明虛遊)故治天下者必達性
命之情而後可也
　　　守眞
老子曰夫所謂聖人者適情而已量腹而食
度形而衣節乎己而貪汙之心無由生也(絶/貪)
(汙而情可適節/衣食而性可全)故能有天下者必無以天下
爲也能有名譽者必不以越行求之(能有大/名蓋天)
(下者必不以驕矜之處故天下樂推而不猒/能有令譽而州里必不以誇耀而得故百姓)
(戴之而/不重也)誠達性命之情仁義因附也(自非審/窮通之)
(分得人物之情則天/下自歸百姓自附也)若夫神無所掩心無所
載通洞條達澹然无事勢利不能誘聲色不
能淫辯者不能說智者不能動勇者不能恐
此眞人之遊也(神之明者物不能蔽事不能/惑雖勢傾王公利積山嶽聲)
(駐行雲色能傾國辯若連環智若流水勇/絶扛鼎且匹夫猶不可奪况眞人者乎)夫
生生者不生化化者不化(唯不生者能生生/不化者能化化不)
(生不化故能/爲生之之本)不達此道者雖知統天地眀照
日月辯解連環辭潤金石猶無益於治天下
也(不知性命之理不違危微之機樂氣吞宇/宙辨吐江河雖曰神奇而臭腐矣奈天下)
(何)故聖人不失所守(所賤者勢名/所貴者道德)
　　　守靜
老子曰靜漠恬惔所以養生也和愉虛無所
以據德也(自非恬愉/豈能全道)外不亂内即性得其宜
靜不動和即德安其位養生以經世抱德以
終年可謂能體道矣(外物不撓内和自生/育之有質歸乎自然)若
然者血脉無鬱滯五藏無積氣禍福不能矯
滑非譽不能塵垢(身心虚暢情氣調達/禍福己㝠非譽安垢)非有
其世孰能濟焉有其才不遇其時身猶不能
脱又况無道乎(夫君臣相遇猶雲龍相感有/非常之主用非常之人亦千)
(載一逢所謂稀矣今才可經世時非有道心/宜逾迹无復干求是以文種就戮范子汎舟)
(故賢愚相縣/眇然千里也)夫目察秋亳之末者耳不聞雷
霆之聲耳調金玉之音者目不見太山之形
故小有所志則大有所忘(專視則廢耳專目/則廢聽至雷霆之)
(聲非細耳不聞者非謂聾者太山之形非小/目不睹者非謂瞽者以心不兩用志不兼功)
(故知見利忘道/徇物遺身多矣)今萬物之來擢拔吾生攓取
吾精若泉原也雖欲勿禀其可得乎(聲色之/娱滋味)
(之美金玉之音惑眩情性昏翳精神相發監/觴浸成巨壑非夫至人安能奮翅冲霄揚鬐)
(慧海/也)今盆水若清之經日乃能見眉睫濁之
不過一撓即不能見方圓也人之精神難清
而易濁猶盆水也(凡人之情易染於俗知易/染之情必固難行之道水)
(之性難清於器審難清/之性去易昏之鑑也)
　　　守法
老子曰上聖法天(无/爲)其次尚賢(形教/也)其下任
臣任臣者危亡之道也(權政在人/危亡无日)尚賢者癡
惑之原也(君尚賢則下嬌性而爲之/矯性者非正眞故曰癡惑)法天者
治天地之道也(治世之道則/天下之行也)虛靜爲主虚無
不受靜無不持(守清靜故能維持天/下而萬物之主也)知虛靜
之道乃能終始故聖人以靜爲治以動爲亂
(自靜者則心不撓/自治者故物不亂)故曰勿撓勿纓萬物將自
清勿驚勿駭萬物將自理是謂天道也(撓者/煩動)
(也駭者散亂也言治民之道如/是則萬姓萬物皆不失其所也)
　　　守弱
老子曰天子公侯以天下一國爲家以萬物
爲畜懷天下之大有萬物之多即氣實而志
驕(矜其大者雖大必亡/憂其危者雖危必存)大者用兵侵小小者
倨傲凌下(恃强者亡/淩下者滅)用心奢廣譬猶飄風暴
雨不可長乆(明强不可恃/暴不可乆)是以聖人以道鎮
之執一無爲而不損冲氣(唯聖人知强暴不/乆故鎮以道德一)
(以好憎則和氣/不傷太平可至)見小守柔退而勿有(不可/光大)法
於江海江海不爲故功名自化弗强故能成
其王(言聖君有功不居民自從/化有德不宰物自歸往也)爲天下牝故
能神不死(神者淪九幽之不昧騰三清而/不皎本乎无始豈曰有終也)自
愛故能成其貴萬乗之勢以萬物爲功名權
任至重不可自輕自輕則功名不成(夫聖人/以萬物)
(爲貴今輕萬物是輕其身輕其/身是輕天下輕天下物不歸矣)夫道大以小
而成多以少爲主(道以小而成大物/縁衆而宗之一也)故聖人
以道莅天下柔弱微妙者見小也儉嗇損缺
者見少也見小故能成其大見少故能成其
美(有天下者不遺小國之臣故能成其大/治身者不棄片善之益故能歸其美也)天
之道抑高而舉下損有餘補不足(天道惡盈/而益謙也)
江海處地之不足故天下歸之奉之聖人卑
謙清靜辭讓者見下也(江海以容納爲大/聖人以謙濟爲尊)虚
心無有者見不足也見下故能致其高見不
足故能成其賢矜者不立奢者不長强梁者
死滿日者亡(保虛柔者乆存/矜奢溢者速亡)飄風暴雨不終
日小谷不能須臾盈飄風暴雨行强梁之氣
故不能乆而滅小谷處强梁之地故不得不
奪是以聖人執雌牝去奢驕不敢行强梁之
氣執雌牝故能立其雄牡不敢奢驕故能長
乆(唯人不驕侈執雌牝而英/雄歸之爲群雄之王也)
老子曰天道極即反盈即損日月是也故聖
人日損而冲氣不敢自滿日進以牝功德不
衰天道然也(天道惡盈而好謙故唐虞法之/而成大人道惡暴而忌驕故桀)
(紂忽之以/致亡也)人之情性皆好高而惡下好得而
惡亡好利而惡病好尊而惡卑好貴而惡賤
衆人爲之故不能成執之故不能得是以聖
人法天弗爲而成弗執而得(衆人隨俗好尊/高惡卑下故欲)
(高而不能自高聖人法天不好尊高不/惡卑下故不尊而自尊不高而自高也)與人
同情而異道故能長乆(晦其光/同其塵)故三皇五帝
有戒之器命曰侑巵其冲即正其盈即覆(其/器)
(今亦有之以存至戒故/知虚則自全盈不可乆)夫物盛則衰日中則
移月滿則虧樂終而悲(天道有盈虧人道有/盛衰或始吉終凶或)
(前樂/後悲)是故聰眀廣智守以愚(任智則/太察也)多聞博
辯守以儉(縱辯則/害正也)武力勇毅守以畏(恃勇則/輕也)
富貴廣大守以狹(秉亢則/多悔也)德施天下守以讓
此五者先王所以守天下也服此道者不欲
盈夫唯不盈是以弊不新成(謹守弊陋不令/盈滿服膺此道)
(可保天下况/於一身也)
老子曰聖人與陰俱閉與陽俱開(可隱則隱/可顯則顯)
也能至於無樂也即無不樂也無不樂即至
樂極矣是内樂外不以外樂内故有自樂也
即有自志貴乎天下所以然者因天下而爲
天下之要也(夫至樂者非謂鏗鏘八音端妍/殊色所貴清虚澄澹无爲絶欲)
(以爲至樂而亡内樂外者以樂樂人而與天/爲儔外樂内者以樂樂身即與身爲仇故因)
(其樂而樂之爲/天下要道也)不在於彼而在於我不在於
人而在於身身得則萬物備矣(求之於外與/道相皆修之)
(於身與/德爲鄰)故達於心術之論者即嗜欲好憎外
矣是故无所喜无所怒無所樂無所苦萬物
玄同無非無是(心術既明道德將傋苦樂兼/忘好憎安係萬物不異自然)
(玄同/也)故士有一定之論女有不易之行(士之/有道)
(萬僞不能遷其心女之/有行千金不能變其節)不待勢而尊不須財
而富不須力而强不利貨財不貪世名不以
貴爲安不以賤爲危形神氣志各居其宜(尊/道)
(富德輕勢委利志氣/清疑形神相接矣)夫形者生之舍也氣者
生之元也神者生之制也一失其位即三者
傷矣(此三者謂形神氣也精神即逝形/氣亦凋一失其所三者何依也)故以
神爲主者形從而利以形爲主者神從而害
(養神爲主虚靜存乎本則神運而氣全/養形爲主欲害傷乎未則形斃而神遁)其生
貪饕多欲之人顚㝠乎勢利誘慕乎名位幾
以過人之知位高於世即精神日耗以遠乆
淫而不還形閉中拒即無由入矣是以時有
肓忘自失之患(夫精神難御勢名易惑必宜/中拒不可開兊猶恐有失於)
(濟事則終/身不救也)夫精神志氣者靜而日充以壯躁
而日耗以老(靜則復无躁/則失生也)是故聖人持養其
神和弱其氣平夷其形而與道浮沉如此則
萬物之化無不偶也百事之變無不應也(神/和)
(氣平志强形泰故能與道浮/沉乗時變化無不應者也)
　　　守樸
老子曰所謂眞人者性合乎道也故有而若
無實而若虚治其内不治其外明白太素無
爲而復樸體本抱神以遊天地之根芒然仿
佯塵垢之外逍遥乎無事之業(履眞返樸即/遊天地之根)
(无爲无事即逍/遥塵垢之外也)機械智巧不載於心審於无
假不與物遷(眞性已著/外物不移)見事之化而守其宗
心意專於内通達禍福於一(守本不易見化/无疑禍福素㝠)
(升況何/累也)居不知所爲行不知所之(脩然/无心)不學
而知弗視而見弗爲而成弗治而辯(知於无/知見於)
(不見爲而不爲辯於不辯/明无知爲眞知知之爲僞)感而應迫而動不
得已而往如光之燿如影之效(動之如光流/而不滯靜之)
(如影處/而隨意)以道爲循有待而然廓然而虚清靜
而無(廓然獨處忽若有待/泛然不係實亦无謂)以千生爲一化以
萬異爲一宗(千生雖殊同乗一化/萬形各異同出一虛)有精而不
使有神而不用(内保湛然/外无役用)守太渾之樸立至
精之中(含眞育神/樸渾精粹)其寢不夢(絶諸/想也)其智不萌
(无他/慮也)其動無形(神用/微也)其靜无體存而若亡生
而若死出入無間役使鬼神精神之所能登
假于道者也(今以存爲亡以生爲死者謂隳/體黜聰離形去智故能出入无)
(間役使鬼神是/登假於道也)使精神暢達而不失於元(元/者)
(精氣/也)日夜無隙而與物爲春(如陽春之照萬/物豈有遷際者)
(也)即是合而生時於心者也(非假他術/唯心契道)故形
有靡而神未嘗化(形有同无/神无常有)以不化應化千
變萬轉而未始有極(唯不化者能化故隱/顯无窮變化无極也)化
者復歸於無形也不化者與天地俱生也故
生生者未嘗生其所生者即生化化者未嘗
化其所化者即化(萬物受生化不得不生化/故淪於無形天地不生化)
(而能生化故所/以常生常化)此眞人之遊也純粹之道也
(言純氣精妙遊於不生/不化之途故曰眞人)

通玄眞經卷乆三










通玄眞經卷之四璧四
　　　　默希子注
　　　符言(符者契也言者理也故因言契/理之微悟道忘言之妙可謂奥)
　　　(矣)
老子曰道至高無上至深無下(上乎无上下/乎无下故能)
(高能深能/上能下也)平乎准直乎繩(非衡能平无處不/夷非繩而直无處)
(不/正)圓乎規方乎矩(非圓能圓而无圓/非方能方而无方)包裹天
地而無表裏(其大无外/其細无内)洞同覆蓋而無所硋
(大圓无涯/大通无滯)是故體道者不怒不喜其坐無慮
寢而不夢見物而名事至而應(前已/解)
老子曰欲尸名者必生事事生即舍公而就
私(尸主求名者必有事事生/即不和故令去名而就和)倍道而任己見
譽而爲善立而爲賢(倍背也背道祈譽非喜/之喜移俗求名非賢之)
(賢/也)即治不順理而事不順時治不順理則多
責事不順時則無功(順理則用心寡而成事/大乗時則用力多而見)
(功/尠)妄爲要中功成不足以塞責事敗足以滅
身(要譽立效求合時君者/功未濟物敗以及身也)
老子曰無爲名尸無爲謀府無爲事任無爲
智主藏於無形行於無怠不爲福先不爲禍
始(動不爲主則无形无形故无將迎之福唱/而方應則无怠无怠故无未來之禍也)
始於無形動於不得已欲福先无禍欲利先
遠害(治未兆之事則爲福絶/非常之利則无害也)故無爲而寧者
失其所寧即危無爲而治者失其所治即亂
(失所寧者謂捨内寧而外求寧則困矣/失所治者謂遺身而求治人則惑矣)故不
欲碌碌如玉落落如石(謂玉石有分/而爭奪生)其文好
者皮必剥其角美者身必殺甘泉必竭直木
必伐(物有美而見害/人希名而召禍)華榮之言後爲愆(先聘/華辭)
(後招/身禍)石有玉傷其山(山若藏寳必見鑿/人不愼言必招禍)黔首
之患固在言前(且君子攸戒尚有三緘/小人騰口得不招禍也)
老子曰時之行動以從不知道者福爲禍(時/人)
(從動以行不知道者以福亡夫聖人治道先/知存亡縣料得失故舒卷靡定寵辱不驚方)
(獲終吉以保其身至於昧者多承福而作威/故福極而禍生非禍福相傾乃動用之乖分)
(耳)天爲蓋地爲軫善用道者終無盡地爲軫
天爲蓋善用道者終無害(以天爲蓋覆无涯/而皆善以地爲軫)
(運无窮/而莫害)陳彼五行必有勝(金火相攻/襄王遞作)天之所
覆無不稱(天道包/弘各稱)故知不知上不知知病也
(知无知者善不/知强知者病也)
老子曰山生金石生玉反相剥木生蟲還自
食人生事還自賊(名顯道喪/事起害生)夫好事者未嘗
不中爭利者未嘗不窮(未有涉水不濡其/足蒙塵不垢其身)善
游者溺善騎者墮各以所好反自爲禍(矜誇/其能)
(喪厥功騁其伎/喪厥身必也)得在時不在爭治在道不在
聖(時會自得不假力爭/道在自尊何煩矜聖)土處下不爭高故安
而不危水流下不爭疾故去而不遲(道之所/貴德之)
(所尚不爭而/高不疾而速)是以聖人無執故無失無爲故
無敗(道无形狀不可把握故執之則失又/非形體難以雕刻故爲之則敗者也)
老子曰一言不可窮也二言天下宗也三言
諸侯雄也四言天下雙也貞信則不可窮道
德則天下宗舉賢德諸侯雄惡少愛衆天下
雙(兼得四句者上爲皇爲帝偏/得一言則下爲霸爲佐也)
老子曰人有三死非命亡焉(言非命者人/自取之也)飲
食不節簡賤其身病共殺之樂得無已好求
不止刑共殺之以寡犯衆以弱凌强兵共殺
之(故死生在我禍福无門/匪降自天職競由人也)
老子曰其施厚者其報美其怨大者其禍深
薄施而厚望畜怨而無患者未之有也察其
所以往者即知其所以來矣(功高則報厚怨/深則患大隨其)
(輕重遺之/恩怨也)
老子曰原天命治心術理好憎適情性即治
道通矣原天命即不惑禍福治心術即不妄
喜怒理好憎即不貪無用適情性即欲不過
節不惑禍福即動靜順理不妄喜怒即賞罰
不阿不貪無用即不以欲害性欲不過節即
養生知足凡此四者不求於外不假於人反
己而得矣(明此四者可謂大通/不因於人省己而已)
老子曰不求可非之行不憎人之非己(无譎/詐之)
(行人何非我懷仁恕/之情我无尤人也)修足譽之德不求人之
譽己(自修己德/不求人譽)不能使禍無至信己之不迎
也不能使福必來信己之不讓也(不能防不/測之禍信)
(命不造不能要必至/之福來者當受也)禍之至非己之所生故
窮而不憂福之來非己之所成故通而不矜
(禍生非己雖禍而何憂福/生非我雖福而何恃也)是故閑居而樂無
爲而治(怡泊優/游而已)
老子曰道者守其所已有不求其所以未得
求其所未得即所有者亡循其所已有即所
欲者至(以有者一身之精神未有者多方之/伎術今廢已有之精神祈未得之方)
(術未得者未至所得者以忘不保得一之由/難追兩失之悔故至人守其本不尋其末貴)
(得於内而/制於外也)治未固於不亂而事爲治者必危
行未免於無非而急求名者必剉(本固邦寧/行周不辱)
故福莫大於無禍利莫大於不喪(无禍之福/福之厚矣)
(无喪之利/利之大矣)故物或益之而損損之而益(唯无/禍福)
(則无/損益)夫道不可以勸就利者而可以安神避
害(道者不可誘以利无利則/无害故神自安道自來也)故嘗無禍不嘗
有福嘗無罪不嘗有功(无禍无福无罪/无功是謂大通)道曰
芒芒昧昧從天之威與天同氣無思慮也無
設儲也(道曰道君也芒昧謂道窈㝠不可得/見今但法天以虛爲身以无爲心不)
(慮而成不勞/而物積也)來者不迎去者不將(任其/自得)人雖
東西南北獨立中央(身應物而无窮/道居中而獨運)故處衆
枉不失其直(曲全/故大)與天下並流不離其域(至/氣)
(流轉眞/精常存)不爲善不避醜遵天之道不爲始不
專己循天之理不豫謀不棄時與天爲期不
求得不辭福從天之則(天无心不言而萬物/生人无爲不謀而百)
(事/遂)内無奇福外無奇禍故禍福不生焉有人
賊(凡有福即有禍今禍/福已㝠孰爲人賊害)故至德言同輅事同
福上下一心無岐道旁見者退之於邪開道
之於善而民向方矣(偏見不足以化俗/正道而可以誘民)
老子曰爲善即勸爲不善即觀勸即生責觀
即生患(勸勉也觀察也夫人爲善當日自勉/之有不善者察見己過則向方矣是)
(不免其爲善矣若以己爲善察求人之不善/而責之者則有患矣故勸爲善而不善矣)
故道不可以進而求名可以退而修身故聖
人不以行求名不以知見求譽治隨自然己
無所與(進不飾智以求名退而修身以/自治推之自然豈希人譽也)爲者
有不成求者有不得人有窮而道無通(人有/求而)
(不得道无/爲而自周)有智而無爲與無智同功有能而
無事與無能同德有智若無智有能若無能
道理達而人才滅矣(夫至德內充人才外滅/者故有若无實若虛者)
也人與道不兩明人愛名即不用道道勝人
即名息道息人名章即危亡(道須一致/事不兩全)
老子曰使信士分財不如定分而探籌何則
有心者之於平不如無心者也使廉士守財
不如閉户而全封以爲有欲者之於庶不如
無欲者也(探籌絶疑於无心/庶士見待於有欲)人舉其疵則怨
鑑見其醜則自善(賢者舉過而思改/愚者自媒而爲善)人能接
物而不與己則免於累矣(先人後己/終身无咎)
老子曰凡事人者非以寳幣必以卑辭幣單
而欲不厭(君子不重寳幣服以謙敬/人能行之乆而无厭也)卑體免
辭論說而交不結約束誓盟約定而反先日
(君子之交不假結約一言而定終身不易小/人之交要以擔盟未盈旬時以違舊要也)
是以君子不外飾仁義而内修道德(内秉眞/淳外无)
(虚/飾)修其境内之事盡其地方之廣勸民守死
堅其城郭上下一心與之守社稷即爲民者
不伐無罪爲利者不攻難得此必全之道必
利之理(與民同利民樂死之與民同心民共/守之求名者不貪濫爲利者不乖分)
(此聖王之道即社稷/共守郊境同固也)
老子曰聖人不勝其心衆人不勝其欲(心勝/則道)
(全欲勝/則心危)君子行正氣小人行邪氣内便於性
外合於義循理而動不繫於物者正氣也推
於滋味淫於聲色發於喜怒不顧後患者邪
氣也邪與正相傷欲與性相害不可兩立一
起一廢故聖人損欲而從性目好色耳好聲
鼻好香口好味合而說之不離利害嗜欲也
耳目鼻口不知所欲皆心爲之制各得其所
由此觀之欲不可勝亦明矣(六情所欲一心/爲制氣正於中)
(則欲不害性心邪於外則僞已惑眞故知邪/正在我與奪因心且一心自正羣物何累也)
老子曰治身養性者節寢處適飲食和喜怒
便動靜内在己者得(善不/外求)而邪氣無由入飾
其外傷其内扶其情者害其神見其文者蔽
其眞夫須臾無忘其爲賢者必困其性(言人/賢不)
(可暫忘若須臾/離之必受困辱)百步之中無忘其爲客者必
累其形(夫輔身御性必宜節飲全和使心氣/内平而神明可保君子愼微不在於)
(遠雖十步之内必慮朽株之患須/臾之間卒遇非意之事安可怠哉)故羽翼美
者傷其骸骨枝葉茂者害其根荄能兩美者
天下無之(翡翠以文彩見害春華以芳菲見/折物有雙美事能兼濟未之有也)
老子曰天有明不憂民之晦也地有財不憂
民之貧也(天之道明照大開至幽能察地/之利育於萬物廣濟无違也)至
德道者若丘山嵬然不動行者以爲期直己
而足物不爲人賜用之者亦不受其德故安
而能乆天地無與也故無奪也無德也故無
怨也(至人者勢名不能動欲害不能傾塊然/獨處巋然不動以其常足不受賜脱其)
(所取輒亦无害故與之不/德奪之无怨故能長乆也)善怒者必多怨善
與者必善奪唯隨天地之自然而能勝理(超/喜)
(怒之域忘與奪之情任/之自得以全天理也)故譽見即毁隨之善
見即惡從之利爲害始福爲禍先不求利即
無害不求福即無禍身以全爲常富貴其寄
也(譽者人之所美善者人之所慕但不欲顯/顯則有毁有怨非待絶善譽將无毁怨若)
(不矜不伐自然无禍无福道德/自全全身爲常富貴若寄也)
老子曰聖人無屈奇之服詭異之行服不雜
行不觀(服不驚衆/行不異人)通而不華窮而不懾榮而
不顯隱而不辱異而不怪(窮通命也故不華/不懾榮隱時也故)
(不顯不辱雖異/於人何足怪也)同用無以名之是謂大通(用/无)
(則无滯是/爲大通也)
老子曰道者直己而待命時之至不可迎而
返也時之去不可足而援也故聖人不進而
求不退而讓(正身待命直道從/時不將不迎也)隨時三年時
去我走去時三年時在我後無去無就中立
其所(此言先之大過後之不及唯迎之无/前隨之无後濁立其中而安其所也)天
道無親唯德是與福之至非己之所求故不
伐其功禍之來非己之所生故不悔其行(前/已)
(釋/也)中心其恬不累其德(非譽不能生/寵辱不能驚)狗吠不
驚自信其情誠无非分(自明无非/故不驚懼)故通道者
不惑知命者不憂(知道知命/何憂何懼)帝王之崩藏骸
於野其祭也祀之於明堂神貴於形也(言古/帝王)
(歸骸於野不封不樹示民有終祀/神明堂不謟不濫示民知嚴也)故神制形
則從形勝神則窮聰明雖用必反諸神謂之
大通(依神形全縱欲神逝/自非明達焉能保之)
老子曰古之存己者樂德而忘賤故名不動
志樂道而忘貧故利不動心是以謙而能樂
靜而能澹(道德備身貧賤無耻心志不虧名/利不惑故能謙之樂以靜而澹然)
(也)以數筭之壽憂天下之亂猶憂河水之涸
泣而益之也故不憂天下之亂而樂其身治
者可與言道矣(喻人不憂壽之將盡而憂天/下之不治是猶泣數滴之淚)
(欲增其河水之流無益之謂也唯/忘治人而治其身可與言乎道也)
老子曰人有三怨爵高者人妬之官大者主
惡之禄厚者人怨之(高而能卑厚而能/散自保元吉也)夫爵
益高者意益下官益大者心益小禄益厚者
施益博脩此三者怨不作故貴以賤爲本高
以下爲基(三者不脩/殃及己身)
老子曰言者所以通己於人也聞者所以通
人於己也(言己情以達人情/得人意以通己也)既闇且聾人道
不通故有闇聾之病者莫知事通豈獨形骸
有闇聾哉心亦有之塞也(曰不睹太山耳不/聞雷霆此形骸其)
(闇聾有鑒凝鹿馬智昏椒麥此/人之闇聾也即事不辨兄大道哉)莫知所通此
闇聾之類也夫道之爲宗也有形者皆生焉
其爲親也亦戚矣饗穀食氣者皆壽焉其爲
君也亦惠矣諸智者學焉其爲師也亦明矣
(生以道爲親无形而形焉其爲親也大矣穀/與氣爲君非壽焉其爲惠也厚矣智以學爲)
(師非師而師焉/其爲眀至矣)人皆以無用害有用(勤無用/事傷有)
(深之/情)故知不博而日不足(君子常以所知未/遠曷日不足以自)
(勉勵/也)以博奕之日問道聞見深矣(移博奕之/功而專道)
(德可致/深妙也)不聞與不問猶闇聾之比於人也(不/闇)
(不問是/謂闇聾)
老子曰人之情心服於德不服於力(可以德/制不可)
(以力/爭也)德在與不在來(德施於人/不望來報)是以聖人之
欲貴於人者先貴於人欲尊於人者先尊於
人欲勝人者先自勝欲卑人者先自卑故貴
賤尊卑道以制之夫古之聖王以其言下人
以其身後人即天下樂推而不厭戴而不重
此德重有餘而氣順也故知與之爲取後之
爲先即幾之道矣(尊人者非尊其人而取尊/先人者非先其人而取先)
(是氣順於道德歸諸己故/推而不厭戴而不重也)
老子曰德少而寵多者譏才下而位高者危
無大功而有厚禄者微故物或益之而損或
損之而益(才職不稱危亡必至損/益相隨禍福斯驗也)衆人皆知
利利而不知病病唯聖人知病之爲利利之
爲病(衆人知利爲利不知以利爲病/聖人知利是病以不病爲利也)故再實
之木其根必傷多藏之家其後必殃夫大利
者反爲害天之道也(木之再成者必傷其根/家藏寳貨者必殃其身)
(謂非意而得者先/利後害天之道也)
老子曰小人從事曰苟得君子曰苟義爲善
者非求名者也而名從之名不與利期而利
歸之所求者同所極者異(小人從事以苟得/爲利利從而□之)
(君子直道不以利爲期而名/歸之故受利同而遇害異也)故動有益則損
隨之言無常是行無常宜者小人也(不恒其/德或承)
(之/羞)察於一事通於一能中人也(所見不周/拘於一域)兼
覆而并有之技能而才使之者聖人也(黜姦/去邪)
(任賢使能/此聖人也)
老子曰生所假也死所歸也故世治即以義
衛身世亂即以身衛義死之日行之終也(世/治)
(即以義保身世亂即以身死義故君子有益/於人雖殺身不恨故視死若歸猶生之年也)
故君子愼一用之而已矣(依道而行/動不乖正)故生所
受於天也命所遭於時也有其才不遇其世
天也求之有道得之在命(遇時也不遇天也/得之不喜失之不)
(怨/也)君子能爲善不能必得其福不忍而爲非
而未必免於禍(君子爲善未必要福去非未/能遠禍終不捨義以求福易)
(行而脱禍何則如是正/不可革心苟无二故也)故君子逢時即進得
之以義何幸之有不時即退讓之以禮何不
幸之有故雖處貧賤而猶不悔者得其所貴
也(君子進不以爲幸義得之也不遇不以/爲耻悔何有焉所存道義豈若貧賤)
老子曰人有順逆之氣生於心心治則氣順
心亂則氣逆心之治亂在於道德得道則心
治失道則心亂心治則交讓心亂則交爭讓
則有德爭則生賊有德則氣順賊生則氣逆
(一其心則順而正二其氣即逆而邪正則道/隆邪則害生道存則神清清則和治賊生則)
(氣濁濁則爭亂既/濁且亂亡無日矣)氣順則自損以奉人氣逆
則損人以自奉二氣者可道己而制也(難以/事涓)
(可以/道制)天之道其猶響之報聲也德積則福生
禍積則怨生(人能行之天能鑒之/善惡必臻有如影響)宦敗於官
茂孝衰於妻子患生於憂解病惎於且瘉故
愼終如始則無敗事也(官敗失於正法孝衰/匿於私房憂雖暫解)
(猶慮患生病且瘉仍宜節欲/故愼終如始則無敗事也)
老子曰舉枉與直如何不得舉直與枉勿與
遂往所謂同汙而異泥者(知人不易舉人必/明今舉枉爲直以)
(愚爲賢豈有同/汙而異泥也)
老子曰聖人同死生愚人亦同死生聖人同
死生明於分理愚人同死生不知利害之所
在(聖人一死生不利彼此故无死生/愚人異死生則在得失故喻死生)道懸天
物布地和在人人主不和即天氣不下地氣
不上陰陽不調風雨不時人民疾飢(道係於/天物產)
(於地中和在人人者天之精地之靈故爲人/之主必和治其氣安撫萬物則風雨不愆災)
(害不/作也)
老子曰得萬人之兵不如聞一言之當得隋
侯之珠不如得事之所由得和氏之璧不如
得事之所適(一言有益萬兵非貴/一事可當和璧非寳)天下雖大
好用兵者亡國雖安好戰者危故小國寡民
雖有什伯之器而勿用(大國莫若修德小國/莫若事人則征伐不)
(興上下/安泰也)
老子曰能成霸王者必勝者也(非首/不御)能勝敵
者必强者也(非德/不勝)能强者必用人力者也能
用人力者必得人心者也(用賢者之力得/衆人之心也)能
得人心者必自得者也自得者必柔弱者能
勝不如己者至於若己者而格柔勝出於若
己者其事不可度故能衆不勝成大勝者也
(惟保謙柔衆不能/屈故能成其勝也)

通玄眞經卷之四





通玄眞經卷之五璧五
　　　　默希子注
　　　道德(此篇上問道德下反禮智雖前/篇具明今更起問以其玄與故)
　　　(宜精審將成後/學悟道之由)
文子問道老子曰學問不精聽道不深(非學/不知)
(非精/不達)凡聽者將以達智也將以成行也將以
致功名也(疑則有問聽則須審亦猶撞鐘聲/不虛應必將有益以致功名也)
不精不明不深不達故上學以神聽(玄覽/无遺)中
學以心聽(或存/或亡)下學以耳聽(瞥若/風過)以耳聽者
學在皮膚以心聽者學在肌肉以神聽者學
在骨髓故聽之不深即知之不明知之不明
即不能盡其精不能盡其精即行之不成(道/德)
(高妙如見明了/則功業可就也)凡聽之理虚心清靜損氣無
盛無思無慮目無忘視耳無苟聽專精積蓄
内意盈并既以得之必固守之必長乆之(此/爲)
(神聽之法悟道之由既以得之必/能守之善聽不忘善抱不脱也)夫道者原
産有始(欲聽其理/必先明本)始於柔弱成於剛强始於
短寡成於衆長十圍之木始於把百仞之臺
始於下此天之道也(自无生有從微至著/天道常然况於人乎)聖
人法之卑者所以自下也退者所以自後也
儉者所以自小也損者所以自少也卑則尊
退則先儉則廣損則大此天道所成也(凡人/多自)
(尊而卑人故失人之所尊聖人後己而先人/故得人之所先是知忤物則群情莫應順天)
(則樂推而/不猒也)夫道者德之元天之根福之門萬
物待之而生待之而成待之而寧(道爲生化/之主德爲)
(畜養之資群物之根莫不待而/生百福之門莫不由而出也)夫道無爲無
形(无爲而萬物生/无形而萬物化)内以修身外以治人功成
事立與天爲鄰無爲而無不爲(修身治人无/爲无形與天)
(爲鄰與道俱㝠合乎/无爲而无不寧也)莫知其情莫知其眞其
中有信(雖非情可察非眞可識/然窈㝠之中信而有焉)天子有道則
天下服長有社稷公侯有道則人民和睦不
失其國士庶有道則全其身保其親(上至天/子下及)
(庶人皆宜守道安/國睦民全身保親)强大有道不戰而克小弱
有道不爭而得舉事有道功成得福君臣有
道則忠惠父子有道則慈孝士庶有道則相
愛故有道則和无道則苛由是觀之道之於
人无所不宜也夫道者小行之小得福大行
之大得福盡行之天下服服則懷之(有其所/行皆原)
(其/福)故帝者天下之適也王者天下之往也天
下不適不往不可謂帝王(言其无道民不歸/往雖處其位何能)
(乆/乎)故帝王不得人不能成(國以人爲本/本固邦寧也)得人
失道亦不能守(有人无道/是謂空國)夫失道者奢泰驕
佚慢倨矜傲見餘自顯自明執雄堅强作難
結怨爲兵主爲亂首小人行之身受大殃大
人行之國家滅亡淺及其身深及子孫夫罪
莫大於无道怨莫深於无德天道然也(罪大/怨深)
(有國者不得不亡有身者不得不/死以其道喪德滅天亡之故也)
老子曰夫行道者使人雖勇刺之不入雖巧
擊之不中夫刺之不入擊之不中而猶辱也
未若使人雖勇不敢刺雖巧不敢擊夫不敢
者非无其意也未若使人无其意夫无其意
者未有愛利害之心也(夫行道者勇刺不傷/巧擊不中雖曰无害)
(而已受辱於聾俗則爲神奇在至道謂之兒/戲不若使彼不起刺擊意我无愛利害之心)
(忘詭世之迹/道亦全矣)不若使天下丈夫女子莫不懽
然皆欲愛利之若然者无地而爲君无官而
爲長天下莫不願安利之(庚桑尸羽俗孔丘/稱素王即其人也)
故勇於敢則殺勇於不敢則活(勇於敢則死/勇於不敢則)
(存/也)
文子問德(向已知道今更問德兼之仁義次/及禮智自非廣問何能大通也)
老子曰畜之養之遂之長之兼利无擇與天
地合此之謂德(畜之成之无爲无私澤滋/萬物合乎天地謂之至德)何
謂仁曰爲上不矜其功爲下不羞其病於大
不矜於小不偷兼愛无私乆而不衰此之謂
仁也(貴爲天子而不驕賤爲匹夫而不/憂慈惠不偏博施濟衆所謂仁也)何謂
義曰爲上則輔弱爲下則守節達不肆意窮
不易操一度順理不私枉撓此之謂義也(扶/傾)
(極溺固窮守節隨/宜順理所謂義也)何謂禮曰爲上則恭嚴爲
下則卑敬退讓守柔爲天下雌立於不敢設
於不能此之謂禮也(敬尊撫下卑己先物秉/謙柔之德无怠傲之容)
(此之謂/禮者也)故修其德則下從令修其仁則下不
爭修其義則下平正修其禮則下尊敬四者
既修國家安寧(四者有虧以治人即/敗國以修身則喪生)故物生
者道也長者德也愛者仁也正者義也敬者
禮也(五者兼修/天下无敵)不畜不養不能遂長不慈不
愛不能成遂不正不匡不能乆長不敬不寵
不能貴重故德者民之所貴也仁者民之所
懷也義者民之所畏也禮者民之所敬也此
四者文之順也聖人之所以御萬物也(備此/四德)
(謂之聖人故能承/順天心攝御群類)君子無德則下怨无仁則
下爭無義則下暴無禮則下亂四經不立謂
之無道無道不忘者未之有也(夫道既隱四/經乗之文子)
(問其本末老子陳其得失若四者俱廢怨/暴所作爭亂必興所謂无道立見亡敗也)
老子曰至德之世賈便其市農樂其野大夫
安其職處士修其道人民樂其業(非夫至德/之化豈能)
(各安其分/以樂其業)是以風雨不毁折草木不夭死河
出圖洛出書(圖謂龜負八卦書即洪範九疇/惟德動天澤沾庶物此聖人至)
(治所/致也)及世之衰也賦歛无度殺戮无止刑諫
者殺賢士是以山崩川涸蠕動不息壄无百
蔬(季世之君隳綱敗紀誅賢任佞聚歛不時/荒怠无厭逆氣陵沴上達于天星辰乖殊)
(下應于地故山崩川竭人無聊生昆蟲草/木咸失其所唯爲人主者不可不儆也)故
世治則愚者不得獨亂(正不/容邪)世亂則賢者不
能獨治(寡不/勝衆)聖人和愉寧靜生也至德道行
命也故生遭命而後能行命得時而後能明
必有其世而後有其人(遭時遇命得主有人/高梧自然接靈鳳尺)
(瀆不能/容巨鱗)
文子問聖智(問聖/與智)老子曰聞而知之聖也見
而知之智也故聖人常聞禍福所生而擇其
道智者常見禍福成形而擇其行(見可而爲/知難而止)
聖人知天道吉凶故知禍福所生智者先見
成形故知禍福之門(聖人知吉凶倚伏察其/未形故治於未亂智者)
(知禍福相傾監於已/兆故不游其門也)聞未生聖也先見成形
智也无聞見者愚迷(聞未生之事非聖如何/睹已形之禍非智如何)
(无聞无見眞謂愚迷也己矣)
老子曰君好義則信時而任己棄數而用惠
(人生信一時之義不慮將來之患略/大道之數矜巧惠之能非賢君也)物博智
淺以淺贍博未之有也(指杯爲海短綆汲/深何以能濟也)獨
任其智失必多矣(獨任多敗/詢衆可允)好智窮術也好
勇危亡之道也(獨眩所知必致窮屈/專勇无料坐見危亡)好與則
无定分上之分不定則下之望无止若多歛
則與民爲讎少取而多與其數無有故好與
來怨之道也(凡有所與必先所取取則有窮/與則有竭以有竭之物給无窮)
(之費亦難爲恒也而易彼與此一得一失况/取非其道與非其當得者未喜失者爲仇是)
(以志人絶取捨之心守平/和之分怨何從而生也)由是觀之財不足
任道術可因明矣(觀取與之分乃仇怨之府/是以財不足以救時唯道)
(可以/輔衆)
文子問曰古之王者以道莅天下爲之奈何
(問先王之道諷當時之主言今時/之弊不及昔者之政將如之何也)老子曰執
一無爲因天地與之變化天下大器也(夫上/古帝)
(王爲治非謂神奇唯法天地執一无/爲與時消息大器者謂有天下也)不可執
也不可爲也爲者敗之執者失之(神而无形/不可執也)
(執者非也微而无狀/不可爲也爲者敗之)執一者見小也見小故
能成其大也(唯一故能總衆以御物/唯大故能見小而不遺)無爲者
守靜也守靜能爲天下正(動不逾分靜不滯/方此靜之至也故)
(能爲天/下正也)處大滿而不溢居高貴而无驕處大
不溢盈而不虧居上不驕高而不危盈而不
虧所以長守富也高而不危所以長守貴也
富貴不離其身禄及子孫古之王道具於此
矣(夫理契无爲心符至道處大滿而不溢履/高位而不危澤濡品物德貽子孫昔者明)
(王皆守此道/以化天下也)
老子曰民有道所同行有法所同守義不能
相固威不能相必故立君以一之(譌僻之俗/澆薄之民)
(有道不守有法不一外飾於義以求譽内/作其威以伏衆不立君長何以齊之也)君
執一即治無常即亂(一法不明萬/民失據也)君道者非
所以有爲也所以无爲也智者不以德爲事
勇者不以力爲暴仁者不以位爲惠可謂一
矣(不擇逍而妄爲不馮位而/濟惠能全五者可謂一矣)一也者无適之
道也萬物之本也(一者法也適者往也言君/致法而治則萬物皆歸往)
(於君故无/不適也)君數易法國數易君(法數變君數/易是君无一)
(則民物勞弊天下不安君无恒法/隨時遷變固無恒主亦廢與也)人以其位
達其好憎下之任懼不可勝理(凡爲君者宜/鎮以道德不)
(妄好憎恣其胸臆逾於賞罰不當則/下吏斯懼懼則刑濫何可勝理也)故君失
一其亂甚於无君也君必執一而後能群矣
(天下所以戴君上者以君有道故也今國有/君而無道是民无主雖有其主使奸臣竊柄)
(賢者受害微歛无厭民物/勞苦故云甚於无君也)
文子問曰王道有幾老子曰一而已矣(皇王/之號)
(雖殊古今之/道唯一也)
文子曰古有以道王者有以兵王者何其一
也(唐虞揖讓湯武/征伐其不一也)曰以道王者德也以兵王
者亦德也(道无升降時有澆淳理在變通義/非膠柱故適時而舉因資濟物大)
(矣哉其誰知之且結繩而理用道以化者德/也夷暴殄逆用兵而治亦德也動不逾正靜)
(不乖道雖曰凶/器實爲至德也)用兵有五有義兵有應兵有
忿兵有貪兵有驕兵(夫兵者動有危/亡用有可否也)誅暴救
弱謂之義敵來加己不得已而用之謂之應
爭小故不勝其心謂之忿利人土地欲人財
貨謂之貪恃其國家之大矜其人民之衆欲
見賢於敵國者謂之驕義兵王應兵勝忿兵
敗貪兵死驕兵滅此天道也(國有五兵輕用/則死敗身有五)
(賊輕用之則危亡天道賞善/懲奸其理不差仁者愼之也)
老子曰釋道而任智者危棄數而用才者困
(捨平夷之道專巧詐之智遺禍福之數/騁譎詭之才抑本移末得不危亡也)故守
分循理失之不憂得之不喜成者非所爲得
者非所求(不驚得失/自无憂喜)入者有受而无取出者
有授而无與(受无貪取之心/與无矜出之態)因春而生因秋
而殺所生不德所殺不怨則幾於道矣(春秋/无心)
(生殺有時人主无爲賞罰/必當遠違其理近失其道)
文子問曰王者得其歡心爲之奈何(帝王之/理何以)
(得百姓/歡心)老子曰若江海即是也淡兮无味用
之不既先小而後大(夫明王之德湛若江海/來者不逆酌者不竭淡)
(然无味五味成焉施之无窮萬物/賴焉故得萬姓歡心子孫不絶也)夫欲上人
者必以其言下之欲先人者必以其身後之
天下必效其歡愛進其仁義而無苛氣居上
而民不重居前而衆不害天下樂推而不厭
雖絶國殊俗蜎飛蠕動莫不親愛无之而不
通无往而不遂故爲天下貴(欲上人者非有/欲上之心有欲)
(人之不上矣先人者非有允人之心則推先/而不害若然者德惠動天地况於人乎)
老子曰執一世之法籍以非傳代之俗譬猶
膠柱調瑟(執一隅之說非通代之典其猶/膠柱調瑟何典節之能全也)聖
人者應時權變見形施宜世異則事變時移
則俗易論世立法隨時舉事(夫聖王救時濟/物衆人仰止猶)
(飢而待食渴而思/飲人誰不願也)上古之王法度不同非古
相返也時務異也是故不法其已成之法而
法其所以爲法者與化推移(道无隆替而俗/有變革是以五)
(帝不同治三王不共法/非欲相返因時宜者也)聖人法之可觀也其
所以作法不可原也(法未然人不可知/政已洽衆有可觀)其言
可聽也其所以言不可形也(言可聽者當時/用也不可形者)
(不可以當時之/言爲後時之用)三皇五帝輕天下細萬物齊
死生同變化(輕天下者非鄙薄也細萬物者/非簡賤也言非有欲取天下而)
(天下歸无心利萬物萬物自附者也齊死生/則憂懼不能入同變化則詭異不能移也)
抱道推誠以鏡萬物之情(神而爲鏡/照无不得)上與道
爲友下與化爲人(上與道交/下與化游)今欲學其道不
得其清眀玄聖守其法籍行其憲令必不能
以爲治矣(夫存其典籍行其法制實賴玄聖/發揚導達使後之學者知貴其導)
(内以治身外/以治國也)
文子問政(政者/政教也)老子曰御之以道養之以
德無示以賢無加以力(教之以道无見其智/能臨之以德无矜其)
(威/勢)損而執一無處可利無見可欲(清虛爲體/欲利自亡)
(也)方而不割廉而不劌(正不割物/廉不傷義)無矜無伐
御之以道則民附養之以德則民服無示以
賢則民足無加以力則民朴無示以賢者儉
也無加以力不敢也下以聚之賂以取之儉
以自全不敢自安不下則離散弗養則背叛
示以賢則民爭加以力則民怨離散則國勢
衰民背叛則上無威人爭則輕爲非下怨其
上則位危四者誠修正道幾矣(儉而自全養/以親衆賢而)
(不恃威而不暴四/者兼修正道存矣)
老子曰上言者下用也下言者上用也上言
者常用也下言者權用也唯聖人爲能知權
言而必信期而必當(上言謂道下言爲權唯/聖人能知用之不失其)
(道善用權也小人用之則喪其軀不/知權也唯權不言而信不期而當也)天下之
高行直而證父信而死女孰能貴之(世知所/謂證父)
(爲賢死女爲信而天下莫不高之斯不然其/矯性而求直節行以存誠乃末世之詭法非)
(至德之眞意則/故不足信貴也)故聖人論事之曲直與之屈
伸無常儀表(理在稱機/事无定體)祝則名君溺則捽父
勢使然也(捽祚骨切名君非禮在祝即當捽/父非法於溺即可事在適時誰云)
(適禮/也)夫權者聖人所以獨見夫先迕而後合
者之謂權先合而後迕者不知權不知權者
善反醜矣(善用權者先譎而後通不/善用者始吉而終凶也)
文子問曰夫子之言非道德无以治天下上
世之王繼嗣因業亦有無道各没其世而无
禍敗者何道以然(設問/之意)老子曰自天子以下
至于庶人各自生活然其活有厚薄天下時
有亡國破家无道德之故也(非有他殃/在於失道)有道
德則夙夜不懈戰戰兢兢常恐危亡无道德
則縱欲怠惰其亡无時(居存若亡國无餘殃/安時忘危身死无時)
使桀紂循道行德湯武雖賢無所建其功也
(有道即王无道即亡固知善惡无王興亡/在人皇天輔德自然之理豈云昧也哉)夫
道德者所以相生養也所以相畜長也所以
相親愛也所以相敬貴也夫聾蟲(鼈聾/无耳)雖愚
不害其所愛誠使天下之民皆懷仁愛乆心
禍災何由生乎(夫道者廣覆厚載生之畜之/親之愛之一不異物盡申諸)
(己使萬物皆然則雖聾蟲之愚/尚感仁澤何憂禍災之生也)夫無道而無
禍害者仁未絶義未滅也仁雖未絶義雖未
滅諸侯以輕其上矣諸侯輕上則朝廷不恭
縱令不順(夫王者无道有位繼業未滅者以/仁義猶存故也而禍福之𦦟已萌)
(於兹陵熳之情以輕其上矣則夷王下堂而/見諸侯文公要盟而會踐士此衰世之謂也)
仁絶義滅諸侯背叛衆人力政(以威力/爲政也)强者
陵弱大者侵小民人以攻擊爲業災害生禍
亂作其亡无日何期无禍也(道喪德亡仁絶/義滅有君非君)
(爲臣非臣尊卑失位强弱相陵故即秦/之二世漢之季主此國毁亡之時也)
老子曰法煩刑峻即民生詐(法煩難奉奉之/不逮則峻之以)
(刑刑之不正則罪及无辜遂使百姓輕生/冒禁以死抵法天下之危莫不由此也)上
多事則下多態求多即得寡禁多即勝少以
事生事又以事止事譬猶揚火而使无焚也
以智生患又以智備之譬猶撓水而欲求其
清也(人多事即心亂國多禁則民勞/猶火不可頻揚水不可數撓也)
老子曰人主好仁即无功者賞有罪者釋好
刑即有功者廢无罪者及无好憎者誅而無
怨施而不德(人主无好憎之心則臣无頗僻/之刑則賞者不避誅者不怨)
放準循繩身無與事若天若地何不覆載合
而和之君也别而誅之法也民以受誅无所
怨憾謂之道德(動循法度德合天地君眀即/理无不鑒法平則民不遭其)
(辜)
老子曰天下是非无所定世各是其所善而
非其所惡夫求是者非求道理也求合於己
者也非去邪也去迕於心者今吾欲擇是而
居之擇非而去之不知世所謂是非也(世人/善己)
(所是惡人所非彼亦惡吾所善非吾所是是/既非是善亦非善即善惡無定是非安在然)
(愜其情者雖惡以爲善善其所善非去衰也/迕其意者雖是以爲非其所非違其心也則)
(无是以不非其所非者則无非矣則无是无/非无善无惡故明不出善惡而无是非者也)
故治大國若烹小鮮勿撓而已(大國不勝亂/政小鮮何堪)
(數/撓)夫趣合者即言中而益親身踈而謀當即
見疑(趣合謂偶合於君所言且當而/身疏則君未深信必見疑也)今吾欲
正身而待物何知世之所從規我者乎吾若
與俗遽走猶逃雨无之而不濡(今我欲爲人/規矩人亦爲)
(我師匠猶速走避雨/身已勞倦不免沾濡)欲在於虚則不能虚若
夫不爲虚而自虚者此所欲而无不致也(夫/虛)
(者无欲有欲非虛/无心无所不至也)故通於道者如車軸不運
於己而與轂致于千里轉於无窮之原也(達/道)
(之士身由轂也神由軸也身混世而嘗適心/居中而常寂不馳言外不勞諸己故能轉於)
(无窮之路游/於絶㝠之境)故聖人體道反至不化以待化
動而無爲(聖人内以反眞外能應化/觸情不染動用无爲也)
老子曰夫亟戰而數勝者則國必亡亟戰則
民罷數勝則主驕以驕主使罷民而國不亡
者則寡矣主驕則恣恣則極物民罷則怨怨
則極慮上下俱極而不亡者未之有也故功
遂身退天之道也(戰不欲頻主不欲驕民不/欲罷物不欲極極則返極)
(而不亡未/之有也)
平王問文子曰吾聞子得道於老聃今賢人
雖有道而遭淫亂之世以一人之權而欲化
乆亂之民其庸能乎(平王周平王也言一人/者王自况也賢人指文)
(子也言今雖權在一人不能/化之子有何道而能治之也)文子曰夫道德
者匡邪以爲正振亂以爲治化淫敗以爲樸
淳德復生天下安寧要在一人(夫哀正存心/治亂由君心)
(哀則衰君治則治故興亡匪天成敗在我不/係於物貴在諸道道彼一人則淫俗可變醇)
(德復興何憂/不治者也)人主者民之師也上者下之儀
也上美之則下食之上有道德則下有仁義
下有仁義則无淫亂之世矣(故知天下顒顒/莫不上師於君)
(望爲儀表其由决水於/千仞之谿无不歸往也)積德成王積怨成亡
積石成山積水成海不積而能成者未之有
也(德不積不足以成名惡不積不/足以毁身故王者順所積也)積道德者
天與之地助之鬼神輔之鳳凰翔其庭麒麟
遊其郊蛟龍宿其沼(故積道德以感天地四/靈呈其祥萬物樂其業)
(者/也)故以道莅天下天下之德也無道莅天下
天下之賊也以一人與天下爲讎雖欲長乆
不可得也(莅臨也人君以道莅天下天下共/戴之而不重无道處天下天下怨)
(之而不/乆也)堯舜以是昌桀紂以是亡(觀乎善否/以察存亡)
平王曰寡人敬聞命矣(平王周之賢王傷時/道衰故問文子求於)
(治道文子云要在一人匪由於他故平王/修政周道復興而春秋美之後謚爲平王)

通玄眞經卷之五
通玄眞經卷之六璧六
　　　　默希子注
　　　上德(上德謂當時之君有德者也夫/三代之道廢五霸之德衰故宜)
　　　(修德以匡天下有功可見/有德可尊故曰上德者也)
老子曰主者國之心也心治則百節皆安心
擾則百節皆亂(治國在君明明則萬姓樂其/業治身在心正正則百節安)
(其所/也)故其身治者支體相遺也(無疾/古也)其國治
者君臣相忘也(無憂/虞也)
老子曰學於常樅(老子之師姓常名樅老子/自說受教於師師之言如)
(是不/文者)見舌而守柔(見古道皆守雌柔古/字亦作舌字亦柔也)仰視
屋樹(惜光陰/不駐也)退而因川(歎逝者/不息也)觀影而知持
後(不先/物爲)故聖人虚無因循常後而不先譬若
積薪燎後者處上(後即先下即上物之常然/夫求先於人即不能先也)
老子曰鳴鐸以聲自毁膏燭以明自煎虎豹
之文來射猨狖之捷來格故勇武以强梁死
辯士以智能困能以智知未能以智不知(此/以)
(能自害不能以不能自全以/智自賊不能以不智自存也)故勇於一能察
於一辭可與曲說未可與廣應(持匹夫之勇/未能御衆執)
(一隅之說/非通途論)
老子曰道以無有爲體(體道虚无/所謂微妙)視之不見
其形聽之不聞其聲謂之幽㝠幽㝠者所以
論道而非道也(猶筌者取魚而非魚/言者論道而非道也)夫道者
内視而自反(反聽内視自/得於身也)故人不小覺不大
迷不小惠不大愚(執熒耀而方太陽非迷者/若何持燕石而比和王非)
(愚若/何也)莫鑒於流潦而鑒於止水以其内保之
止而不外蕩(心塵外蕩則流濁而常昏/水性内虚因其止而自鑒)月望
日奪光陰不可以承陽日出星不見不能與
之爭光末不可以强於本枝不可以大於榦
上重下輕其覆必易(此意言大君有命小人/勿用若用之猶陰奪陽)
(星奪日光宜本末相用各得當/位則无傾危之患顚覆之禍)一淵不兩蛟
一雌不二雄一即定兩即爭(君主一則國安/人主一則心泰)
玉在山而草木潤珠生淵而岸不枯(山川韞/珠玉而)
(潤媚君子積道/德以光輝也)蚯蚓無筋骨之强爪牙之利
上食𧉩堁下飲黄泉用心一也(蚯蚓饑則食/士渴則飲水)
(言无異慮而不假筋骨爪牙之用人/一心守道亦何假名利然後稱意也)清之爲
明杯水可見眸子濁之爲害河水不見太山
(清明雖小可以見毫髮/昏濁雖大不能見山嶽)蘭芷不爲莫服而不
芳舟浮江海不爲莫乗而沉君子行道不爲
莫知而止性之有也(蘭芷之芳性也不得不/芳君子爲善道不可不)
(行)以清入濁必困辱以濁入清必覆傾(賢愚/不並)
(立清濁/不同器)天二炁即成虹地二炁即泄藏人二
炁即生病(三才之道/所貴生之)陰陽不能常且冬且夏
月不知晝日不知夜(冬夏不可差跌/晝夜不相干犯)川廣者
魚大山高者木脩地廣者德厚(川不廣不能/生巨鱗智不)
(周不能達至理故知非/厚德不能深知而遠見)故魚不可以無餌釣
獸不可以空器召(物不可以端然至/道不可以無人弘)山有猛
獸林木爲之不斬園有螫蟲葵藿爲之不採
國有賢臣折衝千里(猛獸螫蟲猶庇及草木/賢人君子自然輔祐君)
(民/也)通於道者若車軸轉於轂中不運於己與
之致於千里終而復始轉於無窮之原也(前/已)
(釋/矣)故舉枉與直何如不得舉直與枉勿與遂
往(以釋符/言篇也)有鳥將來張羅而待之得鳥者羅
之一目今爲一目之羅則無時得鳥(任一人/之才難)
(以御衆一目之/羅無由獲鳥)故事或不可前規物或不可
預慮故聖人畜道待時也(夫聖人其行也天/其動也時未至即)
(守道時之來即修之文王之/興周道高祖之盛漢業也)欲致魚者先通
谷欲來鳥者先樹木水積而魚聚木茂而鳥
集爲魚得者非挈而入淵也爲猨得者非負
而上木也縱之所利而已(夫君臣相爲用也/由魚之投水鳥之)
(依林縱其所利不召而來/明君處世而忠賢自至也)足所踐者淺然待
所不踐而後能行心所知者褊然待所不知
而後能明(足其所踐者少其不踐者多心所/知者寡其不知者衆以不用而能)
(成其用不知而/能全其知也)川竭而谷虚丘夷而淵塞脣
亡而齒寒河水深而壤在山(此善言君民相/倚猶山川相通)
(河水深則膏潤在山君厚斂則民貨財匱乏/上有所求下有所竭民力殫而君位危則脣)
(亡齒寒之/義者是也)水靜則清清則平平則易易則見
物之形形不可併故可以爲正(夫元首既明/猶止水之清)
(深鑒物情善惡之狀无逃幽/察人情平和之政斯布之也)使葉落者風揺
之也使水濁者物撓之也(風不揺而葉自落/物常撓而水自清)
(末之/有也)璧鍰之器礛䃴之功也鏌鎁斷割砥礪
之力也(言良玉寳劍雖有美質終假砥礪之/功方成乎奇器君子賢人雖有才質)
(終假師匠方/成其業也)虹與驥致千里而不飛無裹粮
之資而不飢(國所託者賢則所存者大坐而/无憂物所附者良則所致也遠)
(疾而/不勞)狡兔得而獵大烹(必然/之勢)高鳥盡而良弓
藏(不見/用也)名成功遂身退天道然也(審進退之/宜盡窮通)
(之數抱道守德全/身保名可謂賢也)怒出於不怒爲出於不爲
視於无有則得所見聽於无聲則得所聞(人/之)
(性本無怒怒出於有事人之性本无爲爲出/於有欲知怒之爲過爲之是非故内視見於)
(无形反聽致於无聲者謂却照本性而无聲/无形无怒无爲所貴見於无非謂見於有也)
飛鳥反鄉免走歸窟狐死首丘寒螿得木各
依其所生也(物不忘本/人或違道)水火相憎鼎鬲在其
間五味以和骨肉相愛也讒人間之父子相
危也(言物性有相反雖水火相攻用之有方/則致和父子相愛讒慝間之則見疑賢)
(者不可/不察也)大豕不擇器而食俞肥其體故近死
(此明小人苟希名利雖且貴而終否/賢者畜道待時雖暫否而終泰也)鳳凰翔
於千仞莫之能致椎固百内而不能自椽(陟/壊)
(切未/詳)目見百步之外而不能見其眥(希大者/亡其細)
(見遠者/遺其近)因高爲山即安而不危因下爲淵即
深而魚鼈歸焉(因其所易人不勞而自成/利其所習物不召而自至)溝
池潦即溢旱即枯河海之源淵深而不竭(蓄/之)
(則不盈流之則不竭未聞/有枯溢之患者淵深然也)鼈无耳而目不可
以蔽精於明也瞽无目而耳不可以蔽精於
聰也(各利一原/莫能相假)混混之水濁可以濯吾足乎
泠泠之水清可以濯吾纓乎(言清濁无遺賢/愚並用但量能)
(授任稱物/隨機也)䋤(音/藥)之爲縞也或爲冠或爲□(音/未)
(言所用/不定也)冠則戴枝之□則足蹍之(无乖其分/各全其要)
金之勢勝木一刃不能殘一林土之勢勝水
一掬不能塞江河水之勢勝火一酌不能救
一車之薪(諭一人之直不能移衆枉任/一人之智不能化羣迷也)冬有
雷夏有雹寒暑不變其節霜雪麃麃(碑休切/義鹿乙)
日出而流(冬雷夏雹寒暑不能全其節太/陽曰照霜雪不能固其質也)傾
易覆也倚易軵也幾易助也濕易雨也(賢者/親善)
(愚者親惡其勢易/軵其事易染也)蘭芷以芳不得見霜蟾蜍
辟兵壽在五月之望(斯皆有用而見害曷若/无名以全身案萬畢術)
(蟾蜍五月中殺之塗/五兵入軍陣而不傷)精泄者中易殘(精華發/於内而)
(枝幹凋/於外也)華非時者不可食(物非時而食必病/財非義而取必害)
舌之與齒孰先弊焉繩之與矢孰先直焉(剛/者)
(雖堅而致弊柔/者雖屈而正物)使影曲者形也使響濁者聲
也(形端必无曲影/言善必无惡響)與死同病者難爲良醫與
亡國同道者不可爲忠謀(必死之病醫雖良/而不救必亡之國)
(臣雖忠/而難存)使倡吹竽使工捻竅雖中節不可使
决君形亡焉(倡樂人也工制器人也蓋言倡/者吹竽工者捻竅曲節雖中律)
(終動用相違心乎莫應何/能所决言其主君形忘也)聾者不歌无以自
樂盲者不觀无以接物(聲不通於耳絶想其/樂色不見其目息觀)
(於/心)步於林者不得直道行於險者不得履繩
(步林不求阡陌務於通足履/險不循規矩事在濟危也)海内其所出故
能大(生而不絶用而/无窮故爲大也)日不並出狐不二雄神
龍不匹猛獸不羣驚鳥不雙(斯皆獨立不羣/故能爲百獸衆)
(禽之/長也)蓋非橑不蔽日輪非輻不追疾橑輪未
足恃也(言事物相假/不可偏任也)張弓而射非弦不能發
發矢之爲射十分之一(弓雖勁无弦不能中/的君雖聖非臣無以)
(濟於業及爲射者甚衆至於求中者十分无/一猶干禄者不少至於求賢者萬分无二)
飢馬在廐漠然無聲投芻其旁爭心乃生(乏/芻)
(豢者投之乃爭渴名位者居之必/競故君子讓其禄小人競其位也)三寸之管
无當天下不能滿十石而有塞百斗而足(喻/貪)
(者无厭而莫足由/器之无㡳而難滿)循繩而斷即不過懸衡而
量即不差懸古法以類有時而遂杖格之屬
有時而施是而行之謂之斷非而行之謂之
亂(循繩而動物不能越懸衡而制事无不當/古今既殊法度亦異適時而治滯方則亂)
農夫勞而君子養愚者言而智者擇(耕也勞/在其中)
(學也禄/在其中)見之明白處之如玉石見之黯(烏感/切)
黣(音/昧)必留其謀(事理明白居然可分固无疑/焉聞見鹵莽自難情曉宜留)
(謀/矣)百星之明不如一月之光十牖畢開不如
一户之明(小人雖多不足可任賢士雖寡得/一有餘文王得吕望高祖得子房)
(其在/多乎)蝮蛇不可爲足虎不可爲翼(人无全能/物不雙美)
今有六尺之席卧而越之下才不難立而踰
之上才不易勢施異也(明人才不等也於彼/則通於此則塞所能)
(有異/故也)助祭者得嘗救鬭者得傷(見善蒙惠遇/惡有傷而況)
(躬/行)蔽於不祥之木爲雷霆所撲(蔽不祥之木/而天威難逭)
(匿不善之人而/國法必誅也)日月欲明浮雲蔽之河水欲
清沙土穢之叢蘭欲脩秋風敗之人性欲平
嗜欲害之蒙塵而欲無眯不可得絜(處昏翳/之間何)
(以見明居嗜欲之場必從所染霜霰交下蘭/蕙難以保其芳沙壤汩流河源无以全其絜)
黄金龜紐賢者以爲佩土壤布地能者以爲
富(不識所用雖金玉以爲糞士/苟知所施雖士壤以爲珠玉)故與弱者金
玉不如與之尺素(弱謂愚弱也與之尺素或/可保與之金玉則爲害猶)
(小人不可處大/位必置危亡也)轂虚而中立三十輻各盡其
力使一軸獨入衆輻皆棄何近遠之能至(爲/車)
(者必假衆輻求致遠之用治/國者亦藉羣才保乆安之業)橘柚有鄉萑葦
有叢獸同足者相從游鳥同翼者相從翔(同/氣)
(相召同/類相求)欲觀九州之地足无千里之行无政
教之原而欲爲萬民上者難矣(觀乎九域豈/不行而至御)
(萬機豈无道/而居之也)凶凶者獲提提者射(兇兇惡也/提提羣也)
(言羣惡相聚必被中傷/爲人誅獲也提音時)故大白若辱廣德若
不足(明唯白著故似屈辱/德不外揚有若屈少)君子有酒(言其/過量)小
人鞭缶雖不可好亦可以醜(言君子飲酒之/過小人鞭缶爲)
(誡在小人由不可好/君子固可爲醜也)人之性便衣綿帛或射
之即被甲爲所不便以得其便也(御寒即假/繒纊臨兵)
(即被甲冑相時而動/以取其便人之情也)三十輻共一轂各直一
鑿不得相入猶人臣各守其職也(此意不/殊前解)善
用人者若蚈(音/賢)之足衆而不相害若舌之與
齒堅柔相磨而不相敗(蚈百足蟲也言人善/用衆者其由蚈乎舌)
(之與齒剛柔並任愚智咸收/使各循其分不失其才也)石生而堅芷生
而芳少而有之長而逾明(此原其性也石堅/芷芳由賢者明愚)
(者闇是知堅芳不可奪愚闇亦莫/移少而有之長而彌篤者故也)扶之與提
謝之與讓得之與失諾之與己相去千里(此/言)
(邈然縣殊孰/云一致者也)再生者不獲華太早者不須霜
而落(再榮不實/陽極自零)汙其准粉其顙(准鼻也鼻有/汙而粉其顙)
(猶手有疾而治/其足事非常也)腐鼠在阼燒薰於堂入水而
增濡懷臭而求芳雖善者不能爲工(腐鼠猶/姦佞也)
(言君暱近佞人而求國之治猶入水致/溺挾臭求芳薰鼠燒堂其禍不小也)冬冰
可折夏木可結時難得而易失(光陰可惜時/命難遭諭君)
(子俟時而動/不可失之也)木方盛終日采之而復生秋風
下霜一夕而零(言人建功成/業不可後時)質的張而矢射
集林木茂而斧斤入非或召之也形勢之所
致(質的不求中而矢射集村榦/不祈用而剪伐至自然之勢)乳大之噬虎
伏雞之搏狸恩之所加不量其力(顧恩育者/所以不覺)
(忘/生)夫待利而登溺者必將以利溺之矣舟能
浮能沉愚者不知足焉(舟因水而浮亦能沉/之人因利而生亦能)
(溺之唯審止足之/分庶免沉溺之禍)驥驅之不進引之不止人
君不以求道里(民疲已極君歛无厭/驥困更驅難規遠路)水雖平
必有波衡雖正必有差尺雖齊必有危非䂓
矩不能定方圓非準繩无以正曲直用䂓矩
者亦有䂓矩之心(上立平正之法下生乖越/之分者是由波生平水正)
(起差心兆乎愛憎迹生禍亂非君/上无法制而臣下失其規矩者也)太山之高
倍而不見秋毫之末視之可察(所向正秋毫/雖小可察所)
(行背太山雖/大不可見也)竹木有火不鑽不熏土中有水
不掘不出(木藏於火士藏於水不鑽不掘/必不能出道在於人不學不知)矢
之疾不過二里跬步不休跛鼈千里累凷不
止丘山從成(凡爲學者非貴疾於初心所美/乆於其道則千里可至丘山必)
(成/也)臨河欲魚不若歸而織網(河之有魚取之/在網人之有道)
(取之/在心)弓先調而後求勁馬先順而後求良人
先信而後求能(明此三者之由可/察萬機之要也)巧冶不能
消木良匠不能斲冰物有不可如之何君子
不留意(非可治之物不能成其器雖有良匠/无所施其功非可道之人不能回其)
(操雖有聖人无/由諭其意也)使人無渡河可使河无波不
可(言河必有波世必有禍使人/不犯禍則易使河无波即難)無曰不辜甑
終不墮井矣(辜罪也言人所獲戾非謂无/辜甑終不墮井安得无出也)刺
我行者欲我交呰我貨者欲我市(欲動於中/見形於外)
行一棋不足以見知彈一弦不足以爲悲(一/惹)
(裁通未能盡理一/弦始張何足偁妙)今有一炭然掇之爛指相
近也萬石俱熏去之十步而不死同氣而異
積也有榮華者必有愁悴(榮枯迭興/衰樂相反)上有羅
紈下必有麻□(浮費切君上驕侈以輕綺羅/下民凍餒不周於衣食爲人)
(君可不/察焉)木大者根瞿(音/衢)山高者基扶(君以民/爲本高)
(以下/爲基)
老子曰鼓不藏聲故能有聲鏡不没形故能
有形(鼓不藏聲鏡不藏形/故能有聲有形也)金石有聲不動不
鳴管簫有音不吹無聲(金石簫管不能自鳴/皆因吹擊乃能有聲)
(由人皆禀道德不/學終不成者也)是以聖人内藏不爲物唱
事來而制物至而應(聖人言不妄/發事不虛應)天行不己
終而復始故能長乆輪得其所轉故能致遠
(天行者神而莫測/運乎无窮故也)天行一不差故无過矣天
氣下地氣上陰陽交通萬物齊同(天行一而/不差君守)
(政而无失故得天地交暢庶物/咸遂君臣說睦上下康乂也)君子用事小
人消亡天地之道也(去邪任賢合/于天地道也)天氣不下
地氣不上陰陽不通萬物不昌小人得勢君
子消亡五穀不植道德内藏(天地之氣不交/陰陽之氣不通)
(由世主道德不用姦佞並行小人居位/君子在野使萬物不昌而五穀不成)天之
道裒多益寡地之道損高益下(天地/之道)鬼神之
道驕溢與下(時驕溢之性/與謙下之人)人之道多者不與
(不增/有者)聖人之道卑而莫能上也(終不爲上/故人尊也)天
明日明而後能照四方君明臣明域中乃安
域有四明乃能長乆眀其施明者明其化也
(四明既備/萬姓俱化)天道爲文(日月/星辰)地道爲理(山澤/江海)一
爲之和(融乎/沖氣)時爲之使(應而/不亂)以成萬物命之
曰道(生畜萬物不自爲/宰故名曰道者也)大道坦坦去身不遠
修之於身其德乃眞修之於物其德不絶(内/修)
(其眞謂之眞外/育於物謂之德)天覆萬物施其德而養之與
而不取故精神歸焉與而不取者上德也是
以有德高莫高於天也下莫下於澤也天高
澤下聖人法之尊卑有叙天下定矣(卑高以/陳貴賤)
(位/矣)地載萬物而長之與而取之故骨骸歸焉
與而取者下德也下德不失德是以無德(不/取)
(者謂天生萬物但養畜之不取其材故精神/歸于上終有德而取者謂地生萬物雖成孰)
(之而復其質故骨骸/歸于下是爲无德也)地承天故定寧地定寧
萬物形地廣厚萬物聚定寧无不載廣厚無
不容地勢深厚水泉入聚地道方廣故能乆
長聖人法之德无不容(言天地相承以致廣/厚君臣相信故能治)
(和)陰難陽萬物昌陽復陰萬物湛物昌无不
贍也物湛無不樂也物樂則无不治矣陰害
物陽自屈陰進陽退小人得勢君子避害天
道然也(陽制於陰則天下和治臣/勝於君則小人在位也)陽氣動萬
物緩而得其所是以聖人順陽道夫順物者
物亦順之逆物者物亦逆之故不失物之情
性洿(音/烏)澤盈萬物節成洿澤枯萬物荂故雨
澤不行天下荒亡陽上而復下故爲萬物主
不長有故能終而復始終而復始故能長久
能長乆故爲天下母(聖人順天之道无爲長/乆逆物之情有位莫守)
陽氣畜而後能施陰氣積而後能化未有不
畜積而後能化者也故聖人愼所積(積德來/慶積惡)
(致/亡)陽滅陰萬物肥陰滅陽萬物衰故王公尚
陽道則萬物昌尚陰道則天下亡(陽者正也/生也故物)
(肥肥者則昌陰者邪也/死也故物衰衰者即亡)陽不下陰則萬物不
成君不下臣德化不行故君下臣則聰明不
下臣則闇聾(君非至聖不能下臣臣非至賢/不能弼君虞舜屈伯成文王師)
(尚父可/謂聰明)日出於地萬物蕃息王公居民上以
明道德日入於地萬物休息小人居民上萬
物逃匿(謂陽不下陰則萬物不昌/君不下臣則萬物藏也)雷之動也
萬物啓雨之潤也萬物解大人施行有似於
此陰陽之動有常節大人之動不極物(大人/之盛)
(也如春之雷其發令也如暄/之風皆聾和氣順故不極物)雷動地萬物緩
風揺樹草木敗大人去惡就善民不遠徒故
民有去就也去尤甚就少愈(且大人有善百/姓交歸若太王)
(之去邠人/何遠哉)風不動火不出大人不言小人无
述火之出也必待薪大人之言必有信有信
而眞何往不成(火出而薪傳言發而信行故/知大人之言其行也往而不)
(追其信也/有若四時)河水深壤在山丘陵高下入淵陽
氣盛變爲陰陰氣盛變爲陽故欲不可盈樂
不可極(天之道神高舉下唯節欲/全和以順天理不使至極)忿无惡言
怒无作色是謂計得(雖忿怒未忘而惡言悖/色不形於外是計得於)
(中鎮之/以道也)火上炎水下流聖人之道以類相求
聖人偯(音/依)陽天下和同偯陰天下溺沉(偯陽/者親)
(忠良故和同偯陰/者親姦佞故沉溺)
老子曰積薄成厚積卑成高君子日汲汲以
成煇小人日快快以至辱(君子勤身以修道/日益暉光小人乗)
(閽以快意/終致困辱)其消息也雖未能見故見善如不
及宿不善如不祥苟向善雖過无怨苟不向
善雖忠來惡故怨人不如自怨勉求諸人不
如求諸己聲自召也類自求也名自命也人
自官也无非己者操鋭以刺操刃以擊何怨
於人故君子愼其微(愼微言不在大也苟向/善則福不因人勉求諸)
(己苟不向善則禍歸於身何怨於人不善/猶操刃自割積火自澆又誰咎之者也)萬
物負陰而抱陽沖氣以爲和和居中央是以
木實生於心草實生於莢卵胎生於中央不
卵不胎生而須時(物殊類異言其爲生皆自/中和而成質其自加卵而)
(因變化所爲者/即須時而有也)地平則水不流輕重均則衡
不傾(地平水无奔馳之勢衡/均則物无輕重之偏)物之生化也有
感以然(萬物之生各有/所感非徒然也)
老子曰山致其高而雲雨起焉水致其深而
蛟龍生焉君子致其道而德澤流焉夫有陰
德者必有陽報有隱行者必有昭名(山之靈/者必降)
(雲雨道之高者必施德澤未/有不先行其事而後致其報)樹黍者不穫稷
樹怨者无報德(樹黍穫稷/以怨報德)
通玄眞經卷乆六





通玄眞經卷之七
　　　　默希子注
　　　微明(道周象外謂之微德隱㝠中謂/之明是知非微无以究其宗非)
　　　(明无以契其㫖微明/之義體用而然也)
老子曰道可以弱可以强可以柔可以剛可
以陰可以陽可以幽可以明可以苞裏天地
可以應待无方(此與道原/篇意同也)知之淺不知之深
知之外不知之内知之麤不知之精知之乃
不知不知乃知之孰知知之爲不知不知之
爲知乎夫道不可聞聞而非也道不可見見
而非也道不可言言而非也孰知形之不形
者乎故天下皆知善之爲善也斯不善矣知
者不言言者不知(夫道絶形聲故非聞見能/辯德非藻飾豈云善惡能)
(明故知者不言言/者下知其至矣也)
文子問曰人可以微言乎老子曰何爲不可
唯知言之謂乎夫知言之謂者不以言言也
(微言謂至妙言唯/忘其言可與言也)爭魚者濡逐獸者趨非樂
之也故至言去言至爲去爲淺知之人所爭
者末矣夫言有宗事有君夫爲無知是以不
吾知(道者無名之妙言者至理之宗達妙者/無言明宗者不競是言至而無言爲至)
(而無爲而知自/知爾孰去吾知)
文子問曰爲國亦有法乎老子曰今夫挽車
者前呼邪軤(火乎/切)後亦應之此挽車勸力之
歌也雖鄭衛胡楚之音不若此之義也治國
有禮不在文辯法令滋彰盜賊多有(夫所用/者必有)
(宜須各當其要猶挽車勸力而不當奏以咸/池之樂治國寧民務崇樸素乂何煩藻麗之)
(色/也)
老子曰道無正而可以爲正譬若山林而可
以爲村材不及山林山林不及雲雨雲雨不
及陰陽陰陽不及和和不及道道者所謂無
狀之狀無物之象也无達其意天地之間可
陶冶而變化也(大道无正出於道猶山林非/材而材出於山林自雲雨己)
(下言不及道者以其无狀无象故能包羅/萬有總括羣方唯體道者知變化无窮)
老子曰聖人立教施政必察其終始見其造
恩(造恩謂制/立教也)故民知書則德衰知數而仁衰
知券契而信衰知機械而實衰(斯數者皆由/失道而後興)
(隨時而立制制之逾謹違之逾切是知/實信衰而機械設政教興而姦濫甚矣)瑟不
鳴而二十五弦各以其聲應軸不運於已而
三十輻各以其力旋弦有緩急然後能成曲
車有勞佚然後能致遠使有聲者乃无聲者
也使有轉者乃无轉也(瑟无聲聲在於弦軸/不轉轉在於輪是无)
(聲而能有聲无轉而能有轉故无聲/之聲而曲節成无轉之轉乃能致遠)上下異
道易治即亂位高而道大者從事大而道小
者凶(冠不可踐於足臣不可尊/於君上下乖亂亡无日矣)小德害義小
善害道小辯害治苛悄傷德(矜小惠而蔽大/道縱小忿而傷)
(至/德)大正不險故民易導至治優游故下不賊
至忠復素故民無僞匿(上有平正下无險詖/上有清簡下无巧僞)
老子曰相坐之法立則百姓怨减爵之令張
則功臣叛(獄訟相引无辜者受其怨/爵位减默有功者懷其叛)故察於
刀筆之迹者不知治亂之本習於行陣之事
者不知廟戰之權(治亂者謂垂拱无爲之堂/非督責之吏所知廟戰者)
(謂决勝之術在方寸/之地非一卒之能曉)聖人先福於重關之内
慮患於㝠㝠之外(重關之内㝠㝠之外謂无/禍福之場絶思慮之境自)
(非聖人孰/能玄鑒也)愚者惑於小利而忘大害故事有
利於小而害於大得於此而忘於彼(小見忘/大得利)
(忘害速到之/甚非愚若何)故仁莫大於愛人智莫大於知
人愛人即无怨刑知人即无亂政(愛人猶己/則刑不濫)
(知人盡誠/即政无亂)
老子曰江河之大溢不過三日飄風暴雨日
中不出須臾止(言人由暴不乆而亡由/飄風橫厲不日而止也)德无
所積而不憂者亡其及也夫憂者所以昌也
喜者所以亡也故善者以弱爲强轉禍爲福
道沖而用之又不滿也(愚者執迷而不祇以/憂爲喜則速亡善者)
(守道以全樸轉/禍爲福者必昌)
老子曰清靜恬和人之性也儀表規矩事之
制也知人之性則自養不悖知事之制則其
舉措不亂(恬和者率性之本也規矩者制欲/之過也牽於欲利雖靜而常悖明)
(其法度雖動/而不亂也)發一號散无竟總一管謂之心
見本而知末執一而應萬謂之術(發號謂使/心不競使)
(心不競即混百節歸根應/萬物而㝠一謂之術也)居知所以行知所
之事知所乗動知所止謂之道(至人者行藏/有謂言凶縣)
(料若其不然/何以爲道也)使人高賢稱舉已者心之力也
使人卑下誹謗己者心之過也言出於口不
可禁於人行發於近不可禁於遠(善惡由己/謗譽因人)
(衆口所稱莫之能禁/一行有虧无遠不至)事者難成易敗名者難
立易廢凡人皆輕小害易微事以至於大患
夫禍之至也人自生之福之來也人自成之
禍與福同門利與害同鄰自非至精莫之能
分是故智慮者禍福之門户也動靜者利害
之樞機也不可不愼察也(夫至人所爲必謀/始克料於終且名)
(利之所起即禍福之生門故杜名利之原/閉禍福之門即智慮自息動靜无變也)
老子曰人皆知治亂之機而莫知全生之具
故聖人論世而爲之事權事而爲之謀聖人
能陰能陽能柔能剛能弱能强隨時動靜因
資而立功睹物往而知其反事一而察其變
化則爲之象運則爲之應是以終身行之无
所困(人皆能機於治亂之道而不能全身於/治亂之間故聖人論世權事應變无窮)
(相時而爲/終身不辱)故事或可言而不可行者或可行
而不可言者或易爲而難成者或難成而易
敗者所謂可行而不可言者取捨也可言而
不可行者詐僞也易爲而難成者事也難成
而易敗者名也此四者聖人之所留心也明
者之所獨見也(審行藏之勢察成敗之由/其唯聖明方能獨見也)
老子曰道者敬小微動不失時百射重戒禍
乃不滋計福勿及慮禍過之同日被霜蔽者
不傷愚者有備與智者同功(賢者无慮爲愚/愚者有備爲賢)
夫積愛成福積憎成禍人皆知救患莫知使
患無生夫使患無生易施於救患難今人不
務使患無生而務施救於患雖神人不能爲
謀患禍之所由來萬萬无方聖人深居以避
患靜默以待時小人不知禍福之門動而陷
於刑雖曲爲之備不足以全身故上士先避
患而後就利先遠辱而後求名故聖人常從
事於無形之外而不留心於已成之内是以
禍患無由至非譽不能塵垢(夫陷於利害由/愛憎愛憎不生)
(毁譽安在君子見未形則易治小人/曲備而終禍救於已形成則難脱)
老子曰凡人之道心欲小志欲大智欲圓行
欲方能欲多事欲少所謂心小者慮患未生
戒禍愼微不敢縱其欲也志欲大者兼包萬
國一齊殊俗是非輻輳中爲之轂也智圓者
終始無端方(音/旁)流四遠淵泉而不竭也行方
者立直而不撓素白而不汙窮不易操達不
肆志也能多者文武備具動靜中儀舉錯廢
置曲得其宜也事少者秉要以偶衆執約以
治廣處靜以持躁也故心小者禁於微也志
大者无不懷也智圓者无不知也行方者有
不爲也能多者无不治也事少者約所持也
(凡此數者非大至聖/高眞莫能兼也矣)故聖人之於善也无小
而不行其於過也无微而不改行不用巫覡
而鬼神不敢先可謂至貴矣然而戰戰慄慄
日愼一日是以無爲而一之成也(外不負物/内不慙心)
(何須巫覡寧懼鬼神由/懷兢慄然可保終也)愚人之智固已少矣
而所爲之事乂多故動必窮故以政教化其
勢易而必成以邪教化其勢難而必敗捨其
易而必成從事於難而必敗愚惑之所致(不/量)
(得失坐致危亡事繁難致雖勞將敗物/簡曷從易從必成而不爲者愚之至也)
老子曰福之起也綿綿禍之生也紛紛禍福
之數微而不可見聖人見其始終故不可不
察(福如鴻毛聖人獨見禍/若太山愚者莫睹也)明主之賞罰非以
爲己以爲國也適於己而無功於國者不施
賞焉逆於己而便於國者不加罰焉(明主賞/罰在於)
(公正益於國便於人則行/利於己不利於人則止也)故義載乎宜謂之
君子遺義之宜謂之小人(君子小人豈有定/分舉措合宜即爲)
(君子動用乖/分即爲小人)通智得而不勞(上士/玄解)其次勞而
不病(中人勉/力不倦)其下病而亦勞(下士心服昏滯/精神迷到故勞)
(俞甚病/愈焉也)古之人味而不舍也今之人舍而不
味也(不舍不居也味道味也古人味/道而不居今人无道而自伐也)紂爲象
箸(箸以象/牙爲之)而箕子唏(唏其華/侈也)魯以偶人葬(偶/人)
(刻木似人爲/盟器之類也)而孔子嘆(嘆其/非禮)見其所始即知
其所終(小人見象箸偶人以爲其生也榮其/死也盛君子觀之其道也衰其得也亡)
老子曰仁者人之所慕也義者人之所高也
爲人所慕爲人所高或身死國亡者不周於
時也故知仁義而不知世權者不達於道也
(徒高仁義之風不識機權之/變无救敗亡豈爲周達者也)五帝貴德(无爲/而治)
三王用義(誅暴/寧民)五伯任力(任智/力也)今取帝王之
道施五伯之世非其道也故善否同非譽在
俗趨行等逆順在時(言時代既異治化不同/當五伯之時行太古之)
(道猶膠柱調瑟瘵/渴飲鴆實亦難矣)知天之所爲知人之所行
即有以經於世矣(經治/常也)知天而不知人即无
以與俗交知人而不知天即无以與道游(知/天)
(知人知俗知時可以/治世可以道游也)直志適情即堅强賊之
以身役物即陰陽食之(適我志即乖彼心必/爲强堅者所忤徇於)
(物即勞其體猶冰炭之/相攻陰陽之躁靜也)得道之人外化而内
不化外化所以知人也内不化所以全身也
故内有一定之操而外能屈伸與物推移萬
舉而不陷所貴乎道者貴其龍變也(得道之/人其動)
(也天其靜也地動靜失時卷舒在我故俗莫/得而害世莫得而羈故尼父見老君其猶龍)
(乎變化/無方也)守一節推一行雖以成滿猶不易拘
於小好而塞於大道(既滯一方/寧論大道)道者寂寞以
虛无非有爲於物也不以有爲於已也(物我/之間)
(居然已泯寂寞/之卿自然而神)是故舉事而順道者非道者
之所爲也道之所施也(道本无爲今云順道/即是有爲有爲即事)
(起事起即患生旦道无常容事无常順爲是/逆之則是非紛然禍患所作故云非道者所)
(爲也施者設也言外設程科是道儀表非其/眞實不可執之執者失之爲者敗之理可明)
(也)天地之所覆載日月之所照明陰陽之所
煦雨露之所潤道德之所扶皆同一和也是
故能戴大圓者履大方(謂人戴/天履地)鏡太清者眎
大眀(謂覩日/見月也)立太平者處大堂(謂在宇/宙之間)能游
於㝠㝠者與日月同光无形而生於有形是
故眞人託期於靈臺而歸居於物之初(反未/生也)
眎於㝠㝠聽於无聲㝠㝠之中獨有曉焉寂
寞之中獨有照焉(言眞人在天地之間覩日/月之光游乎太平則何往)
(不適居乎大堂而无不容於㝠㝠之中曉乎/无聲而衆聲應寂寞之内照乎无形而羣形)
(見則與天地相保日月同明寄/託靈臺含藏至精謂之眞人也)其用之乃不
用不用而後能用之也其知之乃不知不知
而後能知之也(前已/釋)道者物之所道也德者
生之所扶也仁者積恩之證也義者比於心
而合於衆適者也(四者所用以處世/修身不可失也)道滅而
德興德衰而仁義生故上世道而不德中世
守德而不懷下世繩繩唯恐失仁義故君子
非義无以生失義則失其所以生小人非利
无以活失利則失其所以活故君子懼失義
小人懼失利觀其所懼禍福異矣(道喪德亡/仁絶義薄)
(君子无義无以全其道小人无利无以活其/身君子懼失義以爲禍小人欲利以爲福也)
老子曰事或欲利之適足以害之或欲害之
乃足以利之夫病濕而强食之熱病渴而强
飲之寒此衆人之所養也而良醫所以爲病
也悦於目悦於心愚者之所利有道者之所
避聖人者先迎而後合衆人先合而後迕故
禍福之門利害之反不可不察也(夫病渴飲/之以水良)
(醫以爲禍貧者取財於不義君子以爲害先/迕而後合愚者之所犯先合而後迕聖人之)
(所惡夫利害相反禍/福相傾不可不察也)
老子曰有功離仁義者即見疑有罪有仁義
者必見信故仁義者事之常順也天下之尊
爵也(言雖功名已立而仁義不可捨之捨/之則罪累斯及順之則爵禄可尊)雖
謀得計當慮患解圖國存其事有離仁義者
其功必不遂也言雖無中於策其計无益於
國而心周於君合於仁義者身必存故曰百
言百計常不當者不若舍趨而審仁義也(爲/人)
(臣圖國解難驕王尊己而功不成者去仁義/故也或有良謀不用奇計不行戴君盡力雖)
(不見察終保仁義不敢/暫忘而身亦无害也)
老子曰教本乎君子小人被其澤利本乎小
人君子享其功使君子小人各得其宜則通
功易食而道達矣(德澤被乎下禄利奉於上/則无官而自治不令而自)
(行各安其/所道之達也)人多欲即傷義多憂即害智(欲/生)
(義奪愛/積智昏)故治國樂所以存(守其/道也)虐國樂所以
亡(繼其/欲也)水下流而廣大君下臣而聰明君不
與臣爭而治道通故君根本也臣枝葉也根
本不美而枝葉茂者未之有也(聖人之治者/明四目達四)
(聰屛邪慝任賢能則上垂拱无爲自化則下/盡心而奉職豈有交爭之理則根本日固枝)
(葉繁/盛也)
老子曰慈父之愛子者非求其報不可内解
於心聖主之養民非爲己用也性不能已也
及恃其力賴其功勳而必窮有以爲則恩不
接矣(父之愛子君之牧民豈求其所報自然/之分天道也或有君父恃其功力驕其)
(臣子者恩/惠不接也)故用衆人之所愛則得衆人之力
舉衆人之所喜則得衆人之心故見其所始
則知其所終(兼愛天下天下雖大其爲一家/之人不愛天下則匹夫雖微由)
(萬方一敞以此而觀則/終始可知存亡可察也)
老子曰人以義愛黨以羣强是故得之所施
者博即威之所行者遠義之所加者薄則武
之所制者小(此謂德澤无私所附者衆/棄義用武即所存者寡也)
老子曰以不義而得之乂不布施患及其身
不能爲人又無以自爲可謂愚人无以異於
梟愛其子也(取之不義積而不散則謂/養虎自嚙育梟自禍也)故持
而盈之不如其已揣而鋭之不可長保(然扃/固筐)
(筐終爲大盜之/資安得長有也)德之中有道道之中有德其
化不可極(有道者必有德有德者必有/道道德充備與變化无極也)陽中
有陰陰中有陽萬事盡然不可勝明福至祥
存禍至祥先見祥而不爲善則福不來見不
祥而行善則禍不至利與害同門禍與福同
鄰非神聖莫之能分故曰禍兮福所倚福兮
禍所伏孰知其極(陽中有陰陰中有陽言禍/中有福福中有禍夫見福)
(而爲祥則知福爲禍始見禍而遽爲善則知/禍爲福先禍福之來有如糺纏自非至聖莫)
(知其/極也)人之將疾也必先甘魚肉之味國之將
亡也必先惡忠臣之語(人病者甘其口美其/味必死之徴國亂者)
(惡忠言信讒/佞必亡兆也)故疾之將死者不可爲良醫國
之將亡者不可爲忠謀(人將死者醫雖艮而/莫救國將亡者忠雖)
(盡而難存唯良醫忠臣審必/死而不救察可有而爲謀也)修之身然後可
以治民居家理治然後可移官長故曰修之
身其德乃眞修之家其德乃餘修之國其德
乃豊(以身觀彼自家刑國/其要修眞在於全德)民之所以生活衣
與食也事周於衣食則有功不周於衣食則
无功事无功德不長(衣食者庶民之命庶民/者君臣之本衣食既周)
(於身君臣長/保於國也)故隨時而不成无更其刑順時
而不成无更其理時將復起是謂道紀(時有/興廢)
(運有休否不可以前時之繁政爲今世之要/理言刑不可廢理不可易能知於此道之紀)
(綱/也)帝王富其民(孰其/本也)霸王富其地(務其/廣也)危國
富其吏(重斂/則困)治國若不足(治亂也不足/將亂之微也)亡國
囷倉虚(費用无度倉廪日虚/君荒民罷不亡何待)故曰上無事而
民自富上无爲而民自化(安其居/樂其業)起師十萬
日費千金師旅之後必有凶年故兵者不祥
之器也非君子之寳也(兵革興之於前凶荒/隨之於後國費萬金)
(民罷征役故知凶/器非聖之所寳)和大怨必有餘怨奈何其
爲不善也(夫和怨者謂主不眀黜有功之臣/削有土之君不忍一朝之忿以爲)
(後之患君赫怒於上臣憒驕於/下奈何其爲不善以積餘怨也)古者親近不
以言來遠不以言使近者悦遠者來(近悦遠/來者在)
(德不/在言)與民同欲則和與民同守則固與民同
念者知得民力者富得民譽者顯行有召寇
言有致禍无先人言後人已附耳之語(附傳/也先)
(言後之/於耳也)流聞千里言者禍也舌者機也出言
不當駟馬不追(寇有所愛者利禍有所起者/言然言者无足而走无翼而)
(飛白珪之玷駟馬/何追言禍之疾也)昔者中黄子曰天有五方
(四方/中央)地有五行(金木水/火土也)聲有五音(宫商角/徴羽也)物
有五味(甘苦辛/酸鹹也)色有五章(青黄赤/白黑也)人有五位
(五常/也)故天地之間有二十五人也(二十五等/人品類各)
(差/也)上五有神人眞人道人至人聖人(變化不/測曰神)
(純素不雜曰眞通達无礙曰道/心洞玄微曰至智周萬物曰聖)次五有德人
賢人智人善人辯人(含畜曰德仁愛曰賢明/慈曰智柔和曰善能知)
(曰/辯)中五有公人忠人信人義人禮人(无私曰/公奉君)
(曰忠不欺曰信合宜/曰義恭柔曰禮也)次五有士人工人虞人
農人商人(事上曰士攻器曰工掌山澤/曰虞治田曰農通貨曰商)下五
有衆人奴人愚人肉人小人(庶類曰衆伏役/曰奴昏味曰患)
(无慧曰肉无/識曰小人)上五之與下五猶人之與牛馬
也(言賢愚有差/天地懸隔也)聖人者以目眎以耳聽以口
言以足行(在世聖人六情/滯隔猶有因假)眞人者不眎而明
不聽而聰不行而從不言而公(出世聖人方/寸己虛觸塗)
(无/隔)故聖人所以動天下者眞人未嘗過焉賢
人所以矯世俗者聖人未嘗觀焉(治世存眞/各盡其分)
(故唐堯聖德以配天/仲武高抗以矯俗也)所謂道者無前無後無
左無右萬物玄同無是无非(迎之无前隨之/无後孰能於左)
(誰知其右泯然/玄同强名爲道)


通玄眞經卷乆七
















通玄眞經卷之八璧八
　　　　默希子注
　　　自然(自然蓋道之絶稱不知而然亦/非不然萬物皆然不得不然然)
　　　(而自然非有能然无/所因寄故曰自然也)
老子曰清虚者天之明也無爲者治之常也
(夫虚中有靈暗中有明孰能見之/與道同也无爲自治萬物乃成也)去恩慧舍
聖智外賢能廢仁義滅事故棄佞辯禁姦僞
則賢不肖者齊於道矣(去此七者即賢无所/尚愚无所愧洪同大)
(道復歸/自然也)靜則同虛則通至德無爲萬物皆容
虛靜之道天長地乆神微周盈於物無宰(心/既)
(虛矣无所不通德既充矣无所不/容故能神用而无主周行而不怠)十二月運
行周而復始(謂十二月轉輪无窮/終而復始天之道也)金木水火
土其勢相害其道相待(五行相推一王一衰/寒暑遞遷進退有時)
(生殺存道不/失其宜也)故至寒傷物無寒不可至暑傷
物無暑不可故可與不可皆可是以大道无
所不可可在其理見可不趨見不可不去可
與不可相爲左右相爲表裏(寒暑代謝此天/地之道也禮教)
(刑罰聖人法也然寒暑雖酷不可无也時順/即何傷刑罰雖慘不可廢也理當即非害見)
(可即行不/可即止)凡事之要必從一始時爲之紀自
古及今未嘗變易謂之天理(一者道之子君/之柄古今雖異)
(動用未殊如軸運轂以内制外/輪轉无窮與天相爲終始也)上執大明下
用其光道生萬物理於陰陽化爲四時分爲
五行各得其所(有本/作事)與時往來法度有常下
及無能上道不傾羣臣一意天地之道无爲
而備无求而得是以知其无爲而有益也(天/垂)
(象以明照四方君立法以臨制天下蟄蟲昭/蘇黎庶蒙惠陰陽不差萬物有常自非无爲)
(不能有益於國昔堯/治天下而修身也)
老子曰樸至大者无形狀道至大者无度量
故天圓不中規地方不中矩往古來今謂之
宙四方上下謂之宇道在其中而莫知其所
故見不遠者不可與言大知不博者不可與
論至夫禀道與物通者无以相非(道德至大/无形狀天)
(地至廣无度量近在毫髮之間而莫見遠則/宇宙之内而難測自非博達通物者莫能明)
(至道之原㝠/是非之境也)故三皇五帝法籍殊方其得民
心一也(制法雖殊/敬民一也)若夫規矩勾繩巧之具也
而非所以爲巧也故无絃雖師文(師文/善琴)不能
成其曲徒絃則不能獨悲故絃悲之具也非
所以爲悲也(夫萬物雖曰自然皆有因假不/能獨運其獨勾繩者巧之制也)
(而非巧也妙在於人无繩无不直絃器/者悲之具也而非悲也无絃則不悲也)至於
神和遊於心手之間放意寫神論變而形於
絃者父不能以教子子亦不能受之於父此
不傳之道也(師文彈琴在指勾絃寫神故意/游心手之間和陰陽之候遂使)
(律變四時氣感萬物至於父子雖親不能/傳者妙之極矣此亦況道不可傳受也)故
肅者形之君也而寂寞者音之主也(肅靜也/故靜中)
(生形以靜爲君寂/中有音以寞爲主)
老子曰天地之道以德爲主道爲之命物以
自正至微甚内不以事貴故不待功而立不
以位爲尊不待名而顯不須禮而莊不用兵
而强(道生爲命德畜爲主人能調護沖氣正/性命内保精微外棄煩累何須名位而)
(自尊不待兵/甲而人服也)故道立而不教明照而不察道
立而不教者不奪人能也明照而不察者不
害其事也(道存則教遺明極則无察/然後能任所重事无有害)夫教道
者逆於德害於物故陰陽四時金木水火土
同道而異理萬物同情而異形智者不相教
能者不相受故聖人立法以導民之心各使
自然故生者无德死者无怨(夫逆德者謂德/衰而教興害物)
(者謂先損而後益且五行異性萬物殊形由/教有本末人有賢愚聖人垂法制教開迷導)
(蒙使智者相授能者不隱各盡其分/歸乎自然生不矜其德死不怨乎天)天地不
仁以萬物爲芻狗聖人不仁以百姓爲芻狗
(天地生萬物聖人養百姓豈有心於/物有私於人哉一以觀之有同芻狗)夫慈愛
仁義者近狹之道也狹者入大而迷近者行
遠而惑聖人之道入大不迷行遠不惑常虚
自守可以爲極是謂天德(道德玄微仁義淺/狹中庸登小徑以)
(致迷上聖陟通衢而无滯自非/靈府恒眀安能與天爲極也)
老子曰聖人天覆地載日月照臨陰陽和四
時化懷萬物而不同無故無新無疏無親(此/聖)
(人之德也覆載若天地照臨如日月轉輪如/四時殊俗異類草木昆蟲莫不安其居遂其)
(性豈有新故親/踈於其間者哉)故能法天者天不一時地不
一材人不一事故緒業多端趨行多方(言天/以一)
(時則不能成歲地以一材則用/之有極人有一能未足爲貴也)故用兵者或
輕或重或貪或廉四者相反不可一也(各有/所利)
(故以/不一)輕者欲發重者欲止貪者欲取廉者不
利非其有也(夫兵衆心欲一今重者欲止輕/者欲發各趨其便是不一也不)
(一則遇敵而敗但量其才力/均輕重而使之則尤往不克)故勇者可令進
鬥不可令持堅重者可令固守不可令淩敵
貪者可令攻取不可令分財廉者可令守分
不可令進取信者可令持約不可令應變五
者聖人兼用而材使之(惟聖人善用其能不/失其所能故天下无)
(敵/也)夫天地不懷一物陰陽不產一類故海不
讓水潦以成其大山林不讓枉撓以成其崇
聖人不辭其負薪之言以廣其名夫守一隅
而遺萬方取一物而棄其餘則所得者寡而
所治者淺矣(夫道不廣不能懷萬物聖人德/不厚无以納微言故一能不可)
(恃一方不可守守之/者細恃之者淺也)
老子曰天之所覆地之所載日月之所照形
殊性異各有所安樂所以爲樂者乃所以爲
悲也安所以爲安者乃所以爲危也(以已樂/樂之則)
(悲因其樂樂之即樂以已安安/之則危因其生而安之則安也)故聖人之牧
民也使各便其性安其居處其宜爲其所能
周其所適施其所宜如此即萬物一齊无由
相過(聖人牧民使異性殊形各適其宜雖則/萬類有若一體不能相越故曰一齊)
天下之物無貴無賤因其所貴而貴之物無
不貴因其所賤而賤之物無不賤(貴賤无定/分窮通无)
(常準在遇與不/遇用與不用也)故不尚賢者言不放魚於木
不沈鳥於淵(言因飛而放於林因遊而投於/水則飛沈得所由賢愚並用也)
昔堯之治天下也舜爲司徒契爲司馬禹爲
司空(三公之官論道經邦變理/陰陽爲天子股肱喉舌也)后稷爲田疇
(教民/播種)奚仲爲工師(造器物以備民用聖人任/賢若此功格宇宙德潦四)
(海唯天爲大/唯堯則之也)其導民也水處者漁林處者採
谷處者牧陵處者田地宜事事宜其械械宜
其材臯澤織網陵坂耕田如是則民得以所
有易所無以所工易所拙是以離叛者寡聽
從者衆若風之過蕭忽然而感之各以清濁
應物莫不就其所利避其所害是以鄰國相
望雞狗之音相聞而足跡不接於諸侯之境
車軌不結於千里之外皆安其居也(聖人之/道民也)
(因其勢而居之因其宜而安之則有無相資/巧拙相資由風之過簫而之潤物則聲從所)
(感物隨所利故得鄰國相望兵/甲不用民至老死皆安其居也)故亂國若盛
治國若虚亡國若不足存國若有餘虛者非
无人也各守其職也盛者非多人也皆徼於
末也有餘者非多財也欲節而事寡也不足
者非無貨也民鮮而費多也(明此四者則見/治亂之本察存)
(亡之/勢也)故先王之法非所作也所因也其禁誅
非所爲也所守也上德之道也(禁誅者先王/制法非所以)
(爲殺然爲以隄防也然愚人不守其/令而多幍之是有取死之道焉爾)
老子曰以道治天下非易人性也因其所有
而條暢之故因即大作即小古之瀆水者因
水之流也生稼者因地之宜也征伐者因民
之欲也能因則无敵於天下矣物必有自然
而後人事有治也(觀物有自然之性然後順/物之宜因民所欲則事无)
(不濟動/无不利)故先王之制法因民之性而爲之節
文无其性不可使順教有其性无其資不可
使遵道(由木不可使出水/金不可使生火也)人之性有仁義之
資其非聖人爲之法度不可使向方因其所
惡以禁姦故刑罰不用威行如神因其性即
天下聽從怫其性即法度張而不用(道德仁/義雖本)
(性皆有而非聖王爲法度行其權賞導之以/德齊之以禮威之以刑則无由復自然之性)
(而能向方矣因其性則其應/如神怫其性即雖令不從也)道德者則功名
之本也民之所懐也民懷之則功名立(非有/道德)
(无以樹/功名也)古之善爲君者法江海江海無爲以
成其大窊下以成其廣故能長乆爲天下谿
谷其德乃足無爲故能取百川不求故能得
不行故能至是以取天下而無事不自貴故
富不自見故明不自矜故長處不有之地故
爲天下王不爭故莫能與之爭終不爲大故
能成其大江海近於道故能長乆與天地相
保公正修道則功成不有不有即强固强固
而不以暴人道深即德深德深即功名遂成
此謂玄德深矣遠矣其與物反矣(世尚尊高/吾則自卑)
(世貴矜伐吾則不爭/長處不有故謂物反)天下有始莫知其理唯
聖人能知所以非雄非雌非牝非牡生而不
死天地以成陰陽以形萬物以生故陰與陽
有圓有方有短有長有存有亡道爲之命幽
沉而无事於心甚微於道甚當死生同理萬
物變化合於一道簡生忘死何往不壽去事
與言愼無爲也守道周密於物不宰至微無
形天地之始萬物同於道而殊形至微無物
故能周恤至大無外故爲萬物蓋至細無内
故爲萬物貴道以存生德以安形至道之度
去好去惡无有知故易意和心無以道迕(天/地)
(有始者謂道也舉世莫能識者言非雄雌可/辯形色所推然雖尋之无所語之不得而乂)
(長存夫天地有高下之位日月有晝夜之宜/陰陽有剛柔之理萬物有長短之質至於道)
(也非幽非明非存非亡非巨非細非圓非方/輪轉不極變化无方然而禮之者能存生安)
(形去事去言浩然无爲悠然委順/則能復乎大樸㝠乎仁壽之域)夫天地專
而爲一分而爲二反而合之上下不失專而
爲一分而爲五反而合之必中規矩(一者氣/布二者)
(形流五者五行也上下者天地也人處其間/能合德天地專精爲一必中法度而復乎初)
(也)夫道至親不可疏至近不可遠求之遠者
往而復反(遠求諸物莫/知求之身也)
老子曰帝者有名莫知其情帝者貴其德王
者尚其義霸者通於理(德者煦育萬物義者/拯溺扶危理者應於)
(機/數)聖人之道於物無有道挾然後任智德薄
然後任刑明淺然後任察任智者中心亂任
刑者上下怨任察者下求善以事上即弊(智/出)
(亂眞刑生法詐善起於矯三者既變聖/人禁之莫之能勝失道之弊任於兹也)是以
聖人因天地以變化其德乃天覆而地載道
之以時其養乃厚厚養即治(治/亂)雖有神聖夫
何以易之去心智省刑罰反清靜物將自正
道之爲君如尸儼然玄默而天下受其福一
人被之不褒萬人被之不褊是故重爲慧重
爲暴即道迕矣爲惠者布施也(聖人觀時之/弊任其智詐)
(故鎮以道德反乎清靜使物自正守於玄默/使其復樸故惠不妄施刑不妄加即暴亂不)
(興而順/於道)無功而厚賞無勞而高爵即守職者
懈於官而遊居者亟於進矣夫暴者妄誅無
罪而死亡行道者而被刑即修身不勸善而
爲邪行者輕犯上矣故爲惠者即生姦爲暴
者即生亂姦亂之俗亡國之風也(夫刑不可/加有道爵)
(不可及无功則守職者有懈怠之色行道/者有陵替之心此姦亂之俗亡國之風也)故
國有誅者而主無怒也朝有賞者而君無與
也誅者不怨君罪之當也賞者不德上功之
致也民知誅賞之來皆生於身故務功修業
不受賜於人是以朝廷蕪而無迹田壄辟而
无穢(賞足以勸善刑足以懲姦賞者无驕與/之危刑者无哀惻之情則近者被其澤)
(遠人服其德若修其業而竭其/力故朝廷無爭訟田野滋稼穡)故太上下知
而有之(言下古知太上有/道後王取法而行)王道者處無爲之
事行不言之教清靜而不動一度而不徭因
循任下責成而不勞謀无失策舉无過事言
无文章行无儀表進退應時動靜循理美醜
不好憎賞罰不喜怒名各自命類各自以事
由自然莫出於己若欲狹之乃是離之若欲
飾之乃是賊之(王者非大不能容萬物非靜/不能和百姓絶於好憎敦乎)
(樸素狹而不親文无害/質物類衆咸歸自然也)天氣爲魂地氣爲魄
反之玄妙各處其宅守之勿失上通太一太
一之精通合於天天道嘿嘿無容無則大不
可極深不可測常與人化智不能得輪轉無
端化遂如神虚無因循常後而不先(人之魂/者陽也)
(生也受於天魄者陰也殺也受於地是各守/其宅魂者陽之神魄者陰之精魂魄是天地)
(之至精故曰玄妙天得之常明人得之常生/故曰守之勿失上通太一太一太上道君也)
(人之所禀也言人能守其精神使不失其身/乃上合天太一專精積念故能通也守之法)
(唯靜唯默无容无則无大无涯其微莫測故/曰常與人化智不能得其轉如輪其化如神)
(虚无之間常後不先㝠/㝠能曉故曰至眞也)其聽治也虛心弱志
清明不闇是故羣臣輻凑並進無愚智賢不
肖莫不盡其能君得所以制臣臣得所以事
君即治國之所以明矣(夫有清明之鑒必見/純粹之精以治國則)
(羣臣爭戴之不輕以身/則萬萬周衛而不離也)
老子曰知而好問者聖勇而好問者勝乗衆
人之智者即無不任也用衆人之力者即無
不勝也用衆人之力者烏獲不足恃也乗衆
人之勢者天下不足用也(善用衆者天下无/强用衆力則山丘)
(雖重其勢可移用衆智/則鬼神雖隱其理可眀)無權不可爲之勢而
不循道理之數雖神聖人不能以成功(夫機/權已)
(張而匹夫雖微可發萬鈞之弩事理/既乖而聖人雖神不能屈童子之言)故聖人
舉事未嘗不因其資而用之也有一功者處
一位有一能者服一事力勝其任即舉者不
重也能勝其事即爲者不難也聖人兼而用
之故人無棄人物無棄材(因其材而使之莫/不各盡其材因其)
(能而用之莫/不皆竭其能)
老子曰所謂無爲者非謂其引之不來推之
不去迫而不應感而不動堅滯而不流捲握
而不散(唯能變通循時應/物无滯謂之无爲)謂其私志不入公
道嗜欲不挂正術循理而舉事因資而立功
推自然之勢曲故不得容事成而身不伐功
立而名不有若夫水用舟沙用乃鳥切泥用
輴(敕倫/切)山用樏(音/羸)夏瀆冬陂因高爲山因下
爲池非吾所爲也(用其所利各得其便/故云非吾所爲也)聖人
不耴身之賤惡道之不行也不憂命之短憂
百姓之窮也故常虛而無爲抱素見樸不與
物雜(常與道同/不爲物雜)
老子曰古之立帝王者非以奉養其欲也聖
人踐位者非以逸樂其身也爲天下之民强
陵弱衆暴寡詐者欺愚勇者侵怯又爲其懷
智詐不以相教積財不以相分故立天子以
齊一之爲一人之明不能徧照海内故立三
公九卿以輔翼之爲絶國殊俗不得被澤故
立諸侯以教誨之是以天地四時无不應也
官無隱事國無遺利所以衣寒食飢養老弱
息勞倦無不以也(聖人之在上者非欲尊其/位樂其身將以息民救弊)
(故天子執一以齊之三公論道以匡之九卿/奉法以翼之諸侯宣教以尊之故得遐邇同)
(風君臣一意官无僞禄市无邪/利故詩云有覺德行四國順之)神農形悴堯
瘦癯舜黧黑禹胼胝伊尹負鼎而干湯吕望
鼓刀而入周百里奚傳(知戀/切)賣管仲束縛孔
子無黔突墨子無煖席非以貪禄慕位將欲
事起天下之利除萬民之害也自天子至於
庶人四體不勤思慮不困於事求贍者未之
聞也(自神農以下形體癯悴手足胼胝非求/居於民上自取尊志在救物故也未有)
(安坐而望禄不/耕而穫黍也)
老子曰所謂天子者有天道以立天下也立
天下之道執一以爲保反本無爲虚靜无有
忽怳無際遠無所止視之無形聽之無聲是
謂大道之經(與前/釋同)
老子曰夫道者體圓而法方背陰而抱陽左
柔而右剛履幽而戴明變化無常得一之原
以應無方是謂神明(夫人頭圓天也足方地/也背陰面陽左手執柔)
(右手執剛足踐九幽上戴三光周行无窮精/耀四方一而不變輪轉无常謂之神見之者)
(昌/也)天圓而無端故不得觀其形地方而無涯
故莫窺其門天化遂無形狀地生長無計量
(化乎無窮至明者莫見其形生/乎無盡善計者不能知其數也)夫物有勝唯
道無勝所以無勝者以其無常形勢也輪轉
無窮象日月之運行若春秋之代謝日月之
晝夜終而復始明而復晦制形而無形故功
可成物物而不物故勝而不屈(形出无形故/形形而不絶)
(物出无物故/物物而无窮)廟戰者帝神化者王廟戰者法
天道神化者明四時修正於境内而遠方懷
德制勝於未戰而諸侯賔服也(廟戰者以道/制而爲帝神)
(化者以兵勝而爲/王不得己而用之)古之得道者靜而法天地
動而順日月喜怒合四時號令比雷霆音氣
不戾八風詘申不獲五度(得道之人喜怒不/妄發號令不妄施)
(法於天地順乎日月故/八風不戾五星不差也)因民之欲乗民之力
爲之去殘除害夫同利者相死同情者相成
同行者相助循己而動天下爲鬥故善用兵
者用其自爲用不能用兵者用其爲己用用
其自爲用天下莫不可用用其爲己用無一
人之可用也(除其所害則天下雖衆自爲我/用非其所欲則一人雖寡不爲)
(己/有)
通玄眞經卷之八





通玄眞經卷之九璧九
　　　　默希子注
　　　下德(時有澆醨故德有上下不世之/君以顯有德非謂至德故曰下)
　　　(德/也)
老子曰治身太上(玄古/之君)養神(以清虛/爲本也)其次養
形(以嗜欲/爲本也)神清意平百節皆寧養生之本也
肥肌膚充腹腸供嗜欲養生之末也(神者生/之本形)
(者生之末致本則形全而合道重末則形逝/而歸土上古務本不順末在乎適中下世遺)
(神而養形誠/於太過也)治國太上養化(以道/化也)其次正法
(謂刑/罰也)民交讓爭處卑財利爭受少事力爭就
勞日化上而遷善不知其所以然治之本也
(太上之/化也)利賞而勸善畏刑而不敢爲非法令
正於上百姓服於下治之末也(下世/之治)上世養
本而下世事末(先論治身次可治國夫有本/則有末猶形全而身祥故知)
(道德備而是非之端絶法令興而交爭/之路開聖人抑末崇本豈不有以者也)
老子曰欲治之主不世出可與治之臣不萬
一以不世出求不萬一此至治所以千歲不
一也(言明君賢佐无代无之論賢與不賢用/與不用非若文王之師吕望武丁之求)
(傳說若盡以此求萬載不遇一/君千載不遇一臣誰與治天下)蓋霸王之功
不世立也(言不世世而立/但明哲居之也)順其善意防其邪
心與民同出一道則民可善風俗可美所貴
聖人者非貴其隨罪而作刑也貴其知亂之
所生也若開其鋭端而縱之放僻淫佚而棄
之以法隨之以刑雖殘賊天下不能禁其姦
矣(法者防其未然刑者懲其已遇然法不可/亂刑不可濫亂則難奉濫及无辜雖殘賊)
(萬姓終姦/暴不止也)
老子曰身處江海之上心在魏闕之下即重
生重生(重累/其生)即輕利矣猶不能自勝即從之
神無所害也不能自勝而强不從是謂重傷
重傷之人無壽類矣(夫心不二用事不並興/猶居閑曠之地志騁榮)
(華之場則宜委身從志可免於累如抑身違/志兩心交戰是謂重傷重傷祝壽信不虚語)
故曰知和曰常知常曰明益生曰祥心使氣
曰强是謂玄同用其光復歸其明(沐精神以/至於和和)
(則與天地爲常一心氣以/合其明明則與日月同光)
老子曰天下莫易於爲善莫難於爲不善所
謂爲善者靜而無爲適情辭餘無所誘惑循
性保眞無變於已故曰爲善易也所謂爲不
善難者篡弑矯詐躁而多欲非人之性也故
曰爲不善難也(凡人不易於爲/善而難於爲惡)今之以爲大
患者由無常厭度量生也故利害之地禍福
之際不可不察聖人無欲也無避也事或欲
之適足以失之事或避之適足以就之志有
所欲即忘其所爲是以聖人審動靜之變而
適受與之度理好憎之情和喜怒之節夫動
靜得即患不侵也受與適即罪不累也理好
憎即憂不近也和喜怒即怨不犯也體道之
人不苟得不讓禍其有不棄非其有不制恒
滿而不溢常虚而易贍故自當以道術度量
即食充虚衣圉寒足以温飽七尺之形無道
術度量而以自要尊貴即萬乗之勢不足以
爲快天下之富不足以爲樂(苟知足者雖一/瓢而有餘然厭)
(者富有天下/而不足也)故聖人心平志易精神内守物
不能惑(心既保於平和/物奚汩於情欲)
老子曰勝人者有力自勝者强能强者必用
人力者也能用人力者必得人心者也能得
人心者必自得者也未有得己而失人者也
未有失己而得人者也(謂以柔勝人以弱得/强者也强主衆力不)
(在己故我皆衆力而不失人之力得在/衆心不在己故人皆我心乃得人之心)故爲
治之本務在安人安人之本在於足用足用
之本在於不奪時不奪時之本在於省事省
事之本在於節用節用之本在於去驕去驕
之本在於虛无(謂君不高臺榭不廣苑囿則/民務農不奪其時夫驕侈之)
(性榮華之情非體於虚/无道德則不能去也)故知生之情者不務
生之所無以爲知命之情者不憂命之所無
奈何(知生知命/何憂何懼)目悦五色口惟滋味耳淫五
聲七竅交爭以害一性日引邪欲竭其天和
身且不能治奈治天下何所謂得天下者非
謂其履勢位稱尊號言其運天下心得天下
力也有南面之名無一人之譽此失天下也
故桀紂不爲王湯武不爲放故天下得道在
守四夷天下失道守在諸侯諸侯得道守在
四境諸侯失道守在左右故曰無恃其不吾
奪也恃吾不可奪也行可奪之道而非篡弑
之行無益於持天下矣(夫聖人處天下在於/治身安人非走尊位)
(重勢故有道者人戴之無德者人棄/之故天下非私於己唯善是與也)
老子曰善治國者不變其故不易其常夫怒
者逆德也兵者凶器也爭者人之所亂也陰
謀逆德好用凶器治人之亂逆之至也非禍
人不能成禍不如挫其鋭解其紛和其光同
其塵人之性情皆願賢己而疾不及人願賢
己則爭心生疾不及人則怨爭生怨爭生則
心亂而氣逆故古之聖王退爭怨爭怨不生
則心治而氣順故曰不尚賢使民不爭(保道/守常)
(聖人之治昏氣逆德昏主之用/不開尚賢之路寧無取怨之患)
老子曰治物者不以物以和治和者不以和
以人治人者不以人以君治君者不以君以
欲治欲者不以欲以性治性者不以性以德
治德者不以德以道(非和無以治物非君無/以治人非性無以通德)
(非德無/以明道)以道本人之性無邪穢乆湛於物即
忌其本即合於若性衣食禮俗者非人之性
也所受於外也(道所以安神物所以養性性/者内也物者外也以内性求)
(外物至而應其性以爲性之常然故有道者/能遺物反己反己者見本性之衷欲即萬類)
(都息/也)故人性欲平嗜欲害之唯有道者能遺
物反己有以自鑒則不失物之情無以自鑒
則動而惑營夫縱欲失性動未嘗正以治生
則失身以治國則亂人故不聞道者無以反
性(自於治物至於修道未嘗正者病起於欲/夫欲者凶之根禍之門非明道德無以復)
(其眞/也)古者聖人得諸己故令行禁止凡舉事
者必先平意清神神清意平物乃可正聽失
於非譽目淫於采色而欲得事正即難矣是
以貴虛故水激則波起炁亂則智昏昏智不
可以爲正波水不可以爲平故聖王執一以
理物之情性夫一者至貴無適於天下聖王
託於無適故爲天下命(得諸己者在於平意/意之平者心不私外)
(物目不視采色一其精神和其喜怒故得情/塵不起欲浪不翻人皆反性而天下莫不承)
(令/也)
老子曰陰陽陶冶萬物皆乗一炁而生上下
離心炁乃上蒸君臣不和五穀不登春肅秋
榮冬雷夏霜皆賊炁之所生也天地之間一
人之身也六合之内一人之形也(一人天子/也一人正)
(則天下獲其安一人亂則萬姓罹其/害故係於天地通於六合可不愼歟)故明於
性者天地不能脅也審於符者怪物不能惑
也(性既合眞雷霆迫而不恐眀/以照物陰陽惑之而莫疑也)聖人由近以
知遠以萬里爲一同(得於内明於外/得於一通於萬)炁蒸乎
天地禮義廉恥不設萬民莫不相侵暴虐由
在乎混㝠之中也(積善神明輔而積惡神明/咎然氣類相召善惡無差)
(勿謂混㝠之中/無報應之效也)廉恥陵遲及至世之衰用多
而財寡事力勞而養不足民貧苦而忿爭生
是以貴仁(仁以/安之)人鄙不齊比周朋黨各推其
與懷機械巧詐之心是以貴義(義以/斷之)男女羣
居雜而無别是以貴禮(禮以/正之)性命之情淫而
相迫於不得已則不和是以貴樂(樂以/節之)故仁
義禮樂者所以救敗也非通治之道也(自貴/仁己)
(不救弊之謂/非爲至德也)誠能使神明定於天下而心反
其初則民性善民性善則天地陰陽從而包
之則財足而人贍貪鄙忿爭之心不得生焉
仁義不用而道德定於天下而民不淫於采
色故德衰然後飾仁義和失然後謂聲禮淫
然後飾容故知道德然後知仁義不足行也
知仁義然後知禮樂不足修也(道德者天下/之大無不包)
(也故有道者兼仁義禮樂備而有之或者謂/絶滅四者而曰有道非通論也夫聖王憫世)
(之衰而無道德故貴仁義禮樂制節其性和/樂其情全其節度崇其敬讓使不敢踰越以)
(復道/德也)
老子曰清靜之治者和順以寂寞質眞而素
樸閑靜而不躁在内而合乎道出外而同乎
義其言略而循理其行悦而順情其心和而
不僞其事素而不飾不謀所始不議所終安
即留激即行通體乎天地同精乎陰陽一和
乎四時明朗乎日月與道化者爲人(此明清/靜素樸)
(同乎天而合/乎道謂眞人)機巧詐僞莫載乎心是以天覆
以德地載以樂四時不失序風雨不爲虐日
月清靜而揚光五星不失其行此清靜之所
明也(眞人之治感於天地故日月/清明而不忒凶悖不作也)
老子曰治世之職易守也其事易爲也其禮
易行也其責易賞也是以人不兼官官不兼
士士農工商鄉别州異故農與農言藏士與
士言行工與工言巧商與商言數是以士無
遺行工無苦事農無廢功商無折貨各安其
性異形殊類易事而不悖失業而賤得志而
貴(易繁辭曰乾以易知坤以簡能聖人無爲/而治百姓不苦其役則各安其業俱樂其)
(生故易理而不亂四民得/其所即貴失其勢即賤)夫先知遠見之人
才之盛也而治世不以責於人(不責成/於人也)博聞
强志口辯辭給人知之溢也而明主不求於
下(聰敏給數未必爲忠/正不求在下位之也)敖世賤物不從流俗
士之伉行也而治世不以爲化民(敖世忽俗/不可以爲)
(儀/表)故高不可及者不以爲人量行不可逮者
不可爲國俗故人才不可專用而度量道術
可世傳也(此數者治世士不可不察其才而/用唯通明道術與時消息者則與)
(爲/治)故國治可與愚守也而軍旅可以法同也
不待古之英隽而人自足者因其所有而並
用之(治在適時非求異見詞尚體要無煩飾/辯但量能處位無世無之豈待古賢天)
(下方/治也)末世之法高爲量而罪不及也重爲任
而罰不勝也危爲其難而誅不敢也民困於
三責即飾智而詐上犯邪而行危雖峻法嚴
刑不能禁其姦獸窮即觸鳥窮即啄人窮即
詐此之謂也(用其法而求其遇以誅其罪者/是爲法殺人非治人也懷憂懼)
(即飾智而誣矯以求僥偉由鳥獸窮蹙則拂/然之心而忿不顧其生也故聖人貴道不貴)
(法/也)
老子曰雷霆之聲可以鐘鼓象也風雨之變
可以音律知也大可睹者可得而量也明可
見者可得而弊也聲可聞者可得而調也色
可察者可得而别也夫至大天地不能函也
至微神明不能見也(夫風雨雷霆形聲色象/可以類知可以建事及)
(乎至大至微者謂道也天/地不能容神明不能究也)及至建律曆别五
色異清濁味甘苦即樸散而爲器矣立仁義
修禮樂即德遷而爲僞矣民飾智以驚愚設
詐以攻上天下有能持之而未能有治之者
也夫智能彌多而德滋衰是以至人淳樸而
不散夫至人之治虚无寂寞不見可欲心與
神處形與性調靜而體德動而理通循自然
之道縁不得己矣漠然無爲而天下和淡然
無欲而民自樸不忿爭而財足施者不得受
者不讓德反歸焉而莫之惠不言之辯不道
之道若或通焉謂之天府取焉而不損酌焉
而不竭莫知其所求由出(樸散亡本故聖人/有作而調飾之使)
(反修其業道乎自然藏於/天府取之不滅與之不盈)謂之揺光揺光者
資粮萬物者也(揺光斗標之望揭運於中制/以四方萬物主之以爲資)
老子曰天愛其精地愛其平人愛其情天之
精日月星辰雷霆風雨也地之平水火金木
土也人之情思慮聰明喜怒也故閉四關止
五道即與道淪神明藏於無形精氣反於眞
目明而不以視耳聰而不以聽口當而不以
言心條通而不以思慮委而不爲知而不矜
直性命之情而知故不得害精存於目即其
視明存於耳即其聽聰留於口即其言當集
於心即其慮通故閉四關即終身無患四肢
九竅莫死莫生是謂眞人(天之四關日月星/辰五道五行也言)
(四時有節五行有度則天地清明民物豊泰/人之四關心口耳目也五道謂五藏也夫精)
(神存者則四關不妄動五道不受邪聰視聽/明言行無跌故禍害無及於身止死不係於)
(懷是眞人得/道所游之地)地之生財大本不過五行聖人
節五行即治不荒(聖人者由節五情以和五/行故天下不亂而況常人哉)
老子曰衡之於左右無私輕重故可以爲平
繩之於内外無私曲直故可以爲正人主之
於法無私好憎故可以爲令德無所立怨無
所藏是任道而合人心者也(此三者藉於無/私故平爲之立)
(正爲之存令爲之行不殞德於外/不匿怨於内任道而死百姓不知)故爲治者
知不與焉水戾破舟木擊折軸不怨木石而
罪巧拙者智不載也(水無破舟之意木無折/軸之心不怨木石而罪)
(巧拙者非智之所爲也明治國者/不以智故以智治國者國之賊也)故道有智
則亂德有心則險心有眼則眩(息智即不亂/忘心即不險)
(絶視則不眩/皆忘之也)夫權衡規矩一定而不易常一
而不邪方行而不留一日形之萬世傳之無
爲之爲也(夫衡非不平繩非不直用之者偏/耳道非不虚德非不明修之者誤)
耳一者無爲也百王用之萬世傳之爲而不
易也(一者無爲也百王用之萬世傳之而不/易也凡無情無私一以遇之者雖終日)
(應用未嘗爲也斯道致治正而有常不然/權之與量豈一日制作而萬世不能易哉)
老子曰人之言曰國有亡主世亡亡道人有
窮而理無不通故無爲者道之宗也得道之
宗並應無窮(夫國之亡者何也以無正道故/亡也夫窮而能通者道也爲而)
(不恃者德也無爲之/宗應於無窮者也)故不因道理之數而專
己之能其窮不遠也(獨賢於已不修/其道立見窮屈)夫人君
不出户以知天下者因物以識物因人以知
人故積力之所舉即無不勝也衆智之所爲
即無不成也千人之衆無絶粮萬人之羣無
廢功工無異伎士無兼官各守其職不得相
干人得所宜物得所安是以器械不惡職事
不慢也(因此物識彼物之情度己身見他人/之性善用衆者可以傾河寘海善用)
(人者可以/盡心竭力)夫債少易償也職寡易守也任輕
易勸也上操約少之分下效易爲之功是以
君臣乆而不相厭也(在於簡易/故無勞厭)
老子曰帝者體太一(太一者以虚无爲祖清/靜爲宗故帝王宜體之)
王者法陰陽(運行/有度)霸者則四時(不失/其宜)君者用
六律(與物/有節)體太一者明於天地之情通於道
德之倫聰明照於日月精神通於萬物動靜
調於陰陽喜怒和於四時䨱露皆道溥洽而
無私蜎飛蠕動莫不依德而生德流方外名
聲傳乎後世(玄古帝王以/道治天下也)法陰陽者承天地
之和德與天地參光明與日月並照精神與
鬼神齊靈戴圓履方抱表寢繩内能理身外
得人心發施號令天下從風(五帝以德/治天下也)則四
時者春生夏長秋收冬藏取與有節出入有
量喜怒剛柔不離其理柔而不脆剛而不折
寛而不肆肅而不悖優游委順以養羣類其
德舍愚而容不肖無所私愛也(三王以仁/治天下也)用
六律者生之與殺也賞之與罰也與之以奪
也非此無道也伐亂禁暴興賢良廢不肖匡
邪以爲正攘險以爲平矯枉以爲直明於施
舍開塞之道乗時因勢以服役人心者也(五/霸)
(以義治/天下也)帝者不體陰陽即侵王者不法四時
即削霸者不用六律即辱君者失準繩即廢
故小而行大即窮塞而不親大而行小即狹
隘而不容(帝王之世道德有優劣五霸之/時仁義有厚薄大小不得相逾)
老子曰地廣民衆不足以爲强甲堅兵利不
可以恃勝城高池深不足以爲固嚴刑峻罰
不足以爲威(夫三者不得恃/唯有德者王也)爲存政者雖小
必存焉爲亡政者雖大必亡焉故善守者無
與禦(音/御)善戰者無與鬥乗時勢因民欲而天
下服故善爲政者積其德善用兵者畜其怒
德積而民可用也怒畜而威可立也故文之
所加者深則權之所服者大德之所施者博
則威之所制者廣廣即我强而適弱善用兵
者先弱敵而後戰故費不半而功十倍故千
乗之國行文德者王萬乗之國好用兵者亡
王兵先勝而後戰敗兵先戰而後求勝此不
明於道也(輕用兵器雖大必亡善任政術雖/小必昌存萬姓於下死之地故勝)
(驅民於立屍之/地必敗者也)



通玄眞經卷之九










通玄眞經卷之十璧十
　　　默希子注
　　上仁(上德者天下歸之上仁者海内/歸之上義者一國歸之上禮者)
　　(一鄉歸之無此四者則民不歸也/自上仁已下不注篇首義類此也)
老子曰君子之道靜以修身儉以養生靜即
下不擾下不擾即民不怨下擾即政亂民怨
即德薄政亂賢者不爲謀德薄勇者不爲鬥
(明主者修身以靜養生以儉上無亂政/下無怨民則賢自爲謀勇自爲鬥也)亂主
則不然一日有天下之富處一主之勢竭百
姓之力以奉耳目之欲志專於宫室臺榭溝
池苑囿猛獸珍怪貧民飢餓虎狼厭芻豢百
姓凍寒宫室衣綺繡故人主畜兹無用之物
而天下不安其姓命矣(此暗主居一日之位/極一主之勢殫天下)
(之財毒流四海竭萬民之産恣心目/所娱若秦主之二世用之則昏也)
老子曰非惔漠無以明德非寧靜無以致遠
非寬大無以并覆非正平無以制斷以天下
之目眎以天下之耳聽以天下之心慮以天
下之力爭故號令能下究而臣情得上聞百
官修達羣臣輻凑喜不以賞賜怒不以罪誅
法令察而不苛耳目聰而不闇善否之情日
陳於前而不逆故賢者盡其智不肖者竭其
力近者安其性遠者懷其德得用人之道也
(此明君治國如此用人如彼/若漢之孝文唐之太宗也)夫乗輿馬者不
勞而致千里乗舟楫者不游而濟江海使言
之而是雖商夫芻蕘猶不可棄也言之而非
雖在人君卿相猶不可用也是非之處不可
以貴賤尊卑論也其計可用不羞其位其言
可行不貴其辯(夫用得其道不勞而至不行/而達故軒皇感牧童之言而)
(天下理有賤乎卑弱邪胡亥信趙/高之謀而天下亡有貴乎卿佐也)闇主則不
然羣臣盡誠效忠者希不用其身也而親習
邪枉賢者不能見也疏遠卑賤竭力盡忠者
不能聞也有言者窮之以辭有諫者誅之以
罪如此而欲安海内存萬方其離聰明亦以
遠矣(非聖不能靜四海/非明無以安萬方)
老子曰能尊生雖富貴不以養傷身雖貧賤
不以利累形(雖日費萬金不恣口以害生雖/家無儋石不苟求以傷德可謂)
(能尊/生矣)今受先祖之遺爵必重失之生之所由
來乆矣而輕失之豈不惑哉貴以身治天下
可以寄天下愛以身治天下所以託天下(承/先)
(人遺業而失之者必由輕失/故不責於己無以託天下也)
文子問治國之本老子曰本在於治身未嘗
聞身治而國亂者也身亂而國治者未有也
故曰修之身其德乃眞(身苟未治/而況國哉)道之所以
至妙者父不能以教子子亦不能受之於父
故道可道非常道也名可名非常名也(常道/無名)
(可名非道故言論之所/不及父子莫能相傳也)
文子問曰何行而民親其上老子曰使之以
時而敬愼之如臨深淵如履薄冰天地之間
善即吾畜也不善即吾讎也昔者夏商之臣
反讎桀紂而臣湯武宿沙之民自攻其君歸
神農氏故曰人之所畏不可不畏也(可畏非/君可畏)
(非/善)
老子曰治大者道不可以小地廣者制不可
以狹位高者事不可以煩民衆者教不可以
苛事煩難治法苛難行求多難贍寸而度之
至丈必差銖而稱之至石必過石稱丈量徑
而寡失大較易爲智曲辯難爲慧(道隱小成/言隱浮僞)
故無益於治有益於亂者聖人不爲也無益
於用者有益於費者智者不行也故功不厭
約事不厭省求不厭寡功約易成事省易治
求寡易贍任於衆人則易故小辯害義小義
破道道小必不通通必簡(聖人通明洞見未/然不以小蔽大不)
(以煩易/簡也)河以逶迤故能遠(非一勺/之水也)山以陵遲
故能高(非一匊/之土也)道以優游故能化(非即時/所致也)夫
通於一伎審於一事察於一能可以曲說不
可以廣應也夫調音者小絃急大絃緩立事
者賤者勞貴者佚(言匀絃大小適中治/國者貴賤皆當也)道之
言曰芒芒昧昧因天之威與天同炁同炁者
帝同義者王同功者霸無一焉者亡(同炁者/無德而)
(稱同義者救時之危同功者與/民同利无一於此以至危亡也)故不言而信
不施而仁不怒而威是以天心動化者也(五/帝)
(自然無爲與天同心/物稟其生感而化也)施而仁言而信怒而威
是以精誠爲之者也(三王精誠發内動應於/外而猶有迹未同於無)
(心/也)施而不仁言而不信怒而不威是以外貌
爲之者也(五霸誠不由中物無/應者故雖怒而不威)故有道以理
之法雖少足以治無道以理之法雖衆足以
亂(治存道要/亂存法多)
老子曰鯨魚失水則制於螻蟻人君舍其所
守而與臣爭事則制於有司(魚不可失水/君不可亡道)以
無爲持位守職者以聽從取容臣下藏智而
不用反以事專其上人君者不任能而好自
爲則智日困而自負責數窮於下則不能申
理行墮於位則不能持制智不足以爲治威
不足以行刑則無以與天下交矣喜怒形於
心嗜欲見於外則守職者離正而阿上有司
枉法而從風賞不當功誅不應罪則上下乖
心君臣相怨百官煩亂而智不能解非譽萌
生而眀不能照非己之失而反自責則人主
愈勞人臣愈佚是代大匠斲夫代大匠斲者
希有不傷其手矣(人主任賢舉能不專斷於/己則智有所因明有不照)
(則守職阿上有司正法故無辜受戮有功者/不償主愈勞臣愈佚是代大匠斲坐傷其手)
也與馬逐走筋絶不能及也上車攝轡馬死
衡下伯樂相之王良御之明主乗之無御相
之勞而致千里善乗人之資也(夫人主居上/以御羣下所)
(任忠正不必形神其由乗馬假/在相御可坐致千里不爲難也)人君之道無
爲而有就也有立而無好也有爲即議有好
即諛議即可奪諛即可誘(誘其私好/奪其正術)夫以建
而制於人者不能持國故善建者不拔言建
之無形也唯神化者物莫能勝(夫爲上者常/能制人不爲)
(人所制不爲人所制者是善建/者不拔用之無形故曰神化)中欲不出謂
之扃外邪不入謂之閉中扃外閉何事不節
外閉中扃何事不成(中扃外閉/无欲无害)故不用之不
爲之而有用之而有爲之(有用即爲之未/有爲而不用也)不
伐之言不奪之事循名責實使自有司以不
知爲道以禁苛爲主如此則百官之事各有
所考(君存大體任於百官詳/其考校定其得失而已)
老子曰食者民之本也民者國之基也故人
君者上因天時下盡地理中用人力是以羣
生以長萬物蕃殖春伐枯槁夏收百果秋蓄
蔬食冬取薪蒸以爲民資生無乏用死無傳
(丁戀/切)尸(君能保和/死生盡理)先王之法不掩羣而取□
𨱵(上襖/下滔)不涸澤而漁不焚林而獵(不極/物也)豺未
祭獸罝罘(音/浮)不得通於野獺未祭魚網罟不
得入於水鷹隼未擊羅網不得張於臯草木
未落斤斧不得入於山林昆蟲未蟄不得以
火田育孕不殺鷇(音/遘)卵不探魚不長尺不得
取犬豕不期(音/飢)年不得食(皆以其時/不晏害也)是故萬
物之發生若蒸炁出(謂殺非其時取非其當/則萬物精炁發動上達)
(于天將害/於人也)先王之所以應時修備富國利民
之道也(養之有宜取之以時不/乖其道所以富國寧家)非目見而足
行之也欲利民不忌乎心則民自備矣(以心/揆物)
(以身觀人何假揚/眉舉足然後方備)
老子曰古者明君取下有節自養有度必計
歲而收量民積聚知有餘不足之數然後取
奉如此即得承所受於天地而離於飢寒之
患其憯怛於民也國有飢者食不重味民有
寒者冬不被裘與民同苦樂即天下無哀民
(此明君之治/天下也如此)闇主即不然取民不裁其力求
下不量其積男女不得耕織之業以供上求
力勤財盡有旦無暮君臣相疾且人之爲生
也一人蹠(音/隻)禾而耕不益十畝中田之收不
過四石妻子老弱仰之而食或時有災害之
患無以供上求即人主愍之矣貪主暴君涸
漁其下以適無極之欲則百姓不被天和履
地德矣(此闇主之治/天下也如彼)
老子曰天地之炁莫大於和和者陰陽調日
夜分故萬物春分而生秋分而成生與成必
得和之精故積陰不生積陽不化陰陽交接
乃能成和(此天地之氣和平/故萬物得以生成)是以聖人之道
寬而栗嚴而温柔而直猛而仁夫太剛則折
太柔則卷道正在於剛柔之間夫繩之爲度
也可卷而懷也引而申之可直而布也長而
不橫短而不窮直而不剛故聖人體之(此聖/人之)
(和也柔而能直良匠之䂓矩/也卷而能舒聖人之法度也)夫恩推即懦懦
即不威嚴推即猛猛即不和愛推即縱縱即
不令刑推即禍禍即無親是以貴和也
老子曰國之所以存者得道也所以亡者理
塞也故聖人見化以觀其徴德有昌衰風爲
先萌故得生道者雖小必大有亡徴者雖成
必敗國之亡也大不足恃道之行也小不可
輕故存在得道不在於小亡在失道不在於
大故亂國之主務於地廣而不務於仁義務
在高位而不務於道德是舍其所以存造(音/操)
其所以亡也(觀賢愚以取興亡存/道德不在其廣大也)若上亂三
光之明下失萬民之心孰不能承故審其己
者不備諸人也古之爲君者深行之謂之道
德淺行之謂之仁義薄行之謂之禮智此六
者國家之綱維也深行之則厚得福淺行之
則薄得福盡行之天下服古者修道德即正
天下修仁義即正一國修禮智即正一鄉德
厚者大德薄者小故道不以雄武立不以堅
强勝不以貪競得立在天下推己勝在天下
自服得在天下與之不在於自取故雌牝即
立柔弱即勝仁義即得不爭即莫能與之爭
故道之在於天下也譬猶江海也天之道爲
者敗之執者失之失欲名之大而求之爭之
吾見其不得已而雖執而得之不留也夫名
不可求而得也在天下與之與之者歸之天
下所歸者德也故云上德者天下歸之上仁
者海内歸之上義者一國歸之上禮者一鄉
歸之無此四者民不歸也不歸用兵即危道
也故曰兵者不祥之器不得已而用之殺傷
人勝而勿美故曰死地荆棘生焉以悲哀泣
之以喪禮居之是以君子務於道德不重用
兵也(行之有淺深而德之有厚薄道/德不可暫亡凶器不宜妄動)
文子問仁義禮何以爲薄於道德也老子曰
爲仁者必以哀樂論之爲義者必以取與眀
之四海之内哀樂不能遍竭府庫之財貨不
足以贍萬民(言恩惠/不能普)故知不如修道而行德
因天地之性萬物自正而天下贍仁義因附
是以大丈夫居其厚不居其薄(故知道德深/厚而仁義淺)
(簿故聖人居其/厚不處其薄也)夫禮者實之文也仁者恩之
效也故禮因人情而制不過其實仁不溢恩
悲哀抱於情送死稱於仁夫養生不强人所
不能及不絶人所不能已度量不失其適非
譽無由生矣故制樂足以合歡不出於和明
於死生之分通於侈儉之適也(人情失和故/興於仁義節)
(以禮樂各使明/其分而不相逾)末世即不然言與行相悖情
與貌相反禮飾以煩樂擾以淫風俗溺於世
非譽萃於朝故至人廢而不用也(未世謂樂/淫變節禮)
(煩飾情至人見其如此/故執其樸素易其風俗)與驥逐走即人不勝
驥託於車上即驥不勝人故善用道者乗人
之資以立功以其所能託其所不能也主與
之以時民報之以財主遇之以禮民報之以
死故有危國無安君有憂主無樂臣德過其
位者尊禄過其德者凶德貴無高義取無多
不以德貴者竊位也不以義取者盜財也(無/德)
(而貴者凶非/義而取者盜)聖人安貧樂道不以欲傷生不
以利累己故不違義而妄取古者無德不尊
無能不官無功不賞無罪不誅其進人也以
禮其退人也以義小人之世其進人也若上
之天其退人也若内之淵(聖人之用人也不/苟進不安退小人)
(則用之恐不高/退之恨不深也)言古者以疾今也(敏今時偷/薄好之欲)
(其生惡之/欲其死也)相馬失之瘦選士失之貧豚肥充
厨骨𩨱(音/寺)不官(馬在良雖瘦可以致遠/臣在忠雖貧可以成事)君子
察實無信讒言君過而不諫非忠臣也諫而
不聽君不明也(不諫者謂尸禄也/不聽者暴主也)民沉溺而
不憂非賢君也故守節死難人臣之職也衣
寒食飢慈父之恩也(有君如此何慮社稷之/危亡有臣如此何憂爵)
(禄之/不備)以大事小謂之變人以小犯大謂之逆
天前雖登天後必入淵故鄉里以齒老窮不
遺朝廷以爵尊卑有差(故長幼守其節/則禍患無由生)夫崇
貴者爲其近君也尊老者謂其近親也敬長
者謂其近兄也(因君以崇貴因親而/敬老因禮而敬長也)生而貴
者驕生而富者奢故富貴不以眀道自鑑而
能無爲非者寡矣(貴不斯驕驕自至富不辯/奢奢自至處乎貴不明道)
(德使不爲/非者鮮矣)學而不厭所以治身也教而不倦
所以治民也賢師良友舍而爲非者寡矣(觀/學)
(曰道承教無類入芝蘭/之囿必染芬芳之氣也)知賢之謂智愛賢之
謂仁尊仁之謂義敬賢之謂禮樂賢之謂樂
古之善爲天下者無爲而無不爲也(不生民/事故曰)
(無爲因民所/利而無不爲)故爲天下有容能得其容無爲
而有功不得其容動作必凶爲天下有容者
豫兮其若冬涉大川猶兮其若畏四鄰儼兮
其若容涣兮其若冰之液敦兮其若樸混兮
其若濁廣兮其若谷此爲天下容(容包容也/道之容貌)
(也治天下者兢兢業業/不敢懈怠下文並釋)豫兮其若冬涉大川
者不敢行也猶兮其若畏四鄰者恐四傷也
儼兮其若容者謙恭敬也涣兮其若冰之液
者不敢積藏也敦兮其若樸者不敢廉成也
混兮其若濁者不敢明清也廣兮其若谷者
不敢盛盈也進不敢行者退不敢先也恐自
傷者守柔弱不敢矜也謙恭敬者自卑下尊
敬人也不敢積藏者自損弊不敢堅也不敢
廉成者自虧缺不敢全也不敢清明者處濁
辱而不敢新鮮也不敢盛盈者見不足而不
敢自賢也夫道退故能先守柔弱故能矜自
卑下故能高人自損弊故實堅自虧缺故盛
全處濁辱故新鮮見不足故能賢道無爲而
無不爲也(此數者道之反也處後則人先之/自損則人與之故天下戴之而不)
(重百姓樂推/而不厭也)



通玄眞經卷之十




　　　　　　　　　　　　　　　










通玄眞經卷之十一璧十一
　　　　默希子註
　　　上義
老子曰凡學者能明於天人之分通於治亂
之本澄心清意以存之見其終始反於虚無
可謂達矣(唯夫體清明反虛靜故能/明天人之分究紛始之際)治之本
仁義也其末法度也人之所生者本也其所
不生者末也本末一體也其兩愛之性也先
本後末謂之君子先末後本謂之小人(人之/生也)
(精神爲本形體爲末故太上養神治其情性/末世養形恣其嗜欲治性則神清縱欲則身)
(害夫神清體和本末相濟乃全身保神不虧/其眞凡修攝有方禀受不一故有君子小人)
(之/異)法之生也以輔義重法棄義是貴其冠履
而忘其首足也(治國者先治於仁義然後法/令以齊之重法令遺仁義是)
(遺首足而/貴冠履也)仁義者廣崇也不益其厚而張其
廣者毁不廣其基而增其高者覆故不大其
棟不能任重任重莫若棟任國莫若德人主
之有民猶城中之有基木之有根根深即本
固基厚即上安(根基猶道德也夫根深基廣/而見毁拔者未之有也道高)
(德盛而萬姓不崇/戴者未之聞也)故事不本於道德者不可
以爲經言不合於先王者不可以爲道(夫事/不師)
(古不遵道不/可爲國法)便說棳取一行一功之術非天
下通道也(恢怪譎詭之術/非天下之大道)
老子曰治人之道其猶造父之御駟馬也(周/穆)
(王時/御馬)齊輯(音/集)之乎轡銜正度之乎胸膺内得
於中心外合乎馬志故能取道致遠氣力有
餘進退還曲莫不如意誠得其術也今夫權
勢者人主之車輿也大臣者人主之駟馬也
身不可離車輿之安手不可失駟馬之心故
駟馬不調造父不能以取道君臣不和聖人
不能以爲治執道以御之中才可盡明分以
示之姦邪可止物至而觀其變事來而應其
化近者不亂即遠者治矣不用適然之教而
得自然之道萬舉而不失矣(有造父之善御/不憂車馬之奔)
(逸有聖人之至治/不憂黔首之危亡)
老子曰凡爲道者塞邪隧防未然不貴其自
是也貴其不得爲非也故曰勿使可欲无日
不求勿使可奪無日不爭如此即人欲釋而
公道行矣有餘者止於度不足者逮於用故
天下可一人也夫釋職事而聽非譽棄功勞
而用朋黨即奇伎天長守職不進民俗亂於
國功臣爭於朝故有道以御人无道則制於
人矣(舜爲匹夫而天下共戴者其道存也故/能制於人紂爲天子而四海離心者其)
(道亡也則/爲人所制)
老子曰治國有常而利民爲本政教有道而
令行爲古苟利於民不必法古苟周於事不
必循俗故聖人法與時變禮與俗化衣服器
械各便其用法度制令各因其宜故變古未
可非而循俗未足多也(夫治道所貴適時而/已不在數變爲務也)
誦先王之書不若聞其言聞其言不若得其
所以言得其所以言者言不能言也故道可
道非常道也名可名非常名也(執言爲道即/言而非道也)
(持石爲玉即/石而非玉也)故聖人所由曰道猶金石也一
調不可更(音律以定/不可易也)事猶琴瑟也曲終改調
(曲節既殊/故宜變易)法制禮樂者治之具也非所以爲
治也故曲士不可與論至道者訊寤於俗而
束於教也(登閬峰者非凡乗能及/論至道者非曲士所通)
老子曰天下幾有常法哉當於世事得於人
理順於天地詳於鬼神即可以正治矣(便於/事順)
(於人即可治天下自然/通神明何常有法也)昔者三皇無制令而
民從五帝有制令而無刑罰夏后氏不負言
殷人誓周人盟(三皇者虛犧神農黄帝五帝/少旲顓項高辛唐虞三王者)
(夏禹殷湯周文王夫上古不令而民從未世/峻法而民詐故無爲爲化易有爲爲治難盟)
(誓不禁刑/戮隨之也)末世之衰也忍垢而輕辱貪得而
寡羞故法度制令者論民俗而節緩急器械
者因時變而制宜適夫制於法者不可與達
舉拘禮之人不可使應變必有獨見之明獨
聞之聰然後能擅道而行(拘法守文者動用/乖滯獨聞獨見者)
(不得離/道也)夫知法之所由生者即應時而變不
知治道之源者雖循終亂今爲學者循先襲
業握篇籍守文法欲以爲治非此不治猶持
方柄而内圓鑿也欲得宜適亦難矣(夫執法/守文而)
(无變通者自以爲治猶/持方内圓安能適中)夫存危治亂非智不
能道先稱古雖愚有餘故不用之法聖人不
行也不驗之言明主不聽也(事當雖愚必用/理乖雖賢必捨)
文子問曰法安所主老子曰法生於義義生
於衆適衆適合乎人心此治之要也法非從
天下也非從地出也發乎人間反己自正誠
達其本不亂於未知其要不惑於疑有諸己
不非於人無諸己不責於所立立於下者不
廢於上禁於民者不行於身故人主之制法
也先以自爲檢式故禁勝於身即令行於民
夫法者天下之準繩也人主之度量也(自檢/於己)
(則民禁/於彼也)縣法者法不法也(不法以法/之法也)法定之
後中繩者賞缺繩者誅雖尊貴者不輕其賞
卑賤者不重其刑犯法者雖賢必誅中度者
雖不肖無罪是故公道行而私欲塞也古之
置有司也所以禁民使不得恣也其立君也
所以制有司使不得專行也法度道術所以
禁君使無得横斷也人莫得恣即道勝而理
得矣故反樸無爲無爲者非謂其不動也言
其從己出也(立君宜有司上不得自恣下不/得專斷故上守正術下無枉法)
(天下之治/何足難也)
老子曰善賞者費少而勸多善罰者刑省而
姦禁善與者用約而爲德善取者入多而無
怨故聖人因民之所喜以勸善因民之所憎
以禁姦賞一人而天下趨之罰一人而天下
畏之是以至賞不費至刑不濫聖人守約而
治廣此之謂也(此聖人致理/之道若此也)
老子曰臣道者論是處當爲事先唱守職明
分以立成功故君臣異道即治泀道即亂各
得其宜處有其當即上下有以相使也故枝
不得大於榦末不得强於本言輕重大小有
以相制也(君臣分眀則/大小無越也)夫得威勢者所持甚
小所在甚大所守甚約所制甚廣十圍之木
持千鈞之屋得所勢也五寸之關能制開闔
所居要也下必行之今順之者利逆之者凶
天下莫不聽從者順也發號令行禁止者以
衆爲勢也義者非能盡利於天下之民也利
一人而天下從之暴者非能盡害於海内也
害一人而天下叛之故舉措廢置不可不審
也愼其舉措乎其愛憎利无偏賞害無偏罰
老子曰屈寸而申尺小枉面大直聖人爲之
今人君之論臣也不計其大功總其略行而
求其小善即失賢之道也故人有厚德元間
其小節人有大譽元疵其小故夫人情莫不
有所短成其大略是也雖有小過不以爲累
也成其大略非也閭里之行未足多也(言人/之才)
(不能盡善盡美固當無疑其小疵乃全/其大用閭里之行謗黜之言不足信也)故小
謹者元成功訾行者不容衆體大者節踈度
巨者譽遠論臣之道也(論用臣之道如此/則不失其人也)
老子曰自古及今未有能全其行者也故君
子不責備於一人(人无全能量其/才力而任之也)方而不割
廉而不劌直而不肆博達而不訾道德文武
不責備於人以力自脩以道而不責於人易
賞也自修以道則无病矣(自修者不責於人/而行於世世可爲)
(之/哉)夫夏后氏之璜不能無瑕明月之珠不能
無穢然天下寳之者不以小惡妨大美今志
人之所短忘人之所長而欲求賢於天下即
難矣(夏后氏之璜明月之珠尚有瑕穢賢人/君子豈能盡善盡美棄其所短取其所)
(長則无遺/才必矣)夫衆人之見位之卑身之賤事之
洿辱而不知其大略(几人之情惡其卑辱/君子用人存其大略)故
論人之道貴即觀其所舉(舉賢/才也)富即觀其所
施(濟物/也)窮即觀其所受(非義/不爲)賤即觀其所爲
(非道/不處)視其所患難以知其所勇(因其患難/方見仁勇)動
以喜樂以觀其守(不逾/濫也)委以貨財以觀其仁
(不妄/取也)振以恐懼以觀其節(殺身/成仁)如此則人情
可得矣(一有所存人之幹也七者備具世之/英也能以此觀之賢愚可知忠信可)
(見/矣)
老子曰屈者所以求申也枉者所以求直也
屈寸申尺小枉大直君子爲之百川並流不
注海者不爲谷趨行殊方不歸善者不爲君
子善言貴乎可行善行貴乎仁義夫君子之
過猶日月之蝕不害於明(過也人皆見之/更也人皆仰之)故
智者不妄爲勇者不妄殺擇是而爲之計禮
而行之故事成而功足恃也身死而名足稱
也(爲其可爲者殺其可殺者然/後功遂名立稱於後世也)雖有智能必
以仁義爲本而後立智能並行聖人一以仁
義爲準繩中繩者謂之君子不中繩者謂之
小人君子雖死亡其名不滅小人雖得勢其
罪不除(故堯舜爲善至人稱之桀紂爲惡其/名不成善惡之名俱存故君子愼爲)
(不善/行也)左手據天下之圖而右手刎其喉雖愚
者不爲身貴於天下也(旦爲稱孤之客夕爲/暴屍之人皆愚瑣之)
(輩非君子/之倫也)死君親之難者視死如歸義重於
身也故天下大利也比之身即小身之所重
也比之仁義即輕此以仁義爲準繩者也(此/傷)
(時无仁義故切論君/子死義小人死利也)
老子曰道德之備猶日月也夷狄蠻貊不能
易其指(苟有道雖蠻貊之邦行/矣無道其如諸夏何)趣舍同即非
譽在俗意行均即窮達在時事周於世即功
成務合於時即名立是故立功名之人簡於
世而謹於時時之至也即間不容息(夫濟傾/弱立功)
(名者睹其機/厄寧容瞬息)古之用兵者非利土地而貪寳
賂也將以存亡平亂爲民除害也貪叨多欲
之人殘賊天下萬民騷動莫寧其所有聖人
勃然而起討强暴平亂世爲天下除害以濁
爲清以危爲寧故不得不中絶赤帝爲火災
故黄帝擒之共工爲水害故顓頊誅之(此二/君勃)
(然而起者非欲尊其勢位利其士地貪其寳/貨去其殘賊安其人民爲天下除其虐害不)
(得己而/用之也)教人以道導之以德而不聽即臨之
以威武臨之不從則制之以兵革殺無罪之
民養不義之主害莫大也聚天下之財贍一
人之欲禍莫深焉肆一人之欲而長海内之
患此天倫所不取也(言天亡之/桀紂是也)所爲立君者
以禁暴亂也今乗萬民之力反爲殘賊是以
虎傅翼何謂不除夫畜魚者必去其蝙獺養
禽獸者必除其豺狼乂況牧民乎是故兵革
之所爲起也(道莫大乎誅暴德莫加乎安民/凡爲人君暴虐無道萬姓不安)
(若不除之猶縱猛獸以害人物/畜魚鼈以食蝙獺罪莫大焉)
老子曰爲國之道上无苛令官无煩治士无
僞行工無淫巧其事任而不擾其器完而不
飾(此至治/之世也)亂世即不然爲行者相揭以高爲
禮者相矜以僞車輿極於雕琢器用遂於刻
鏤求貨者爭難得以爲寳詆(音/底)文者逐煩撓
以爲急事爲詭辯乆稽而不决無益於治有
益於亂(此衰世/之理也)工爲奇器歷歲而後成不周
於用故神農之法曰丈夫丁壯不耕天下有
受其飢者婦人當年不織天下有受其寒者
故身親耕妻親織以爲天下先其導民也(故/天)
(子耕田所以勸農皇后親蚕所以勸織而/況匹夫匹婦惰於耕織而受於飢寒也)不
貴難得之貨不重無用之物是故耕者不强
無以養生織者不力無以衣形有餘不足各
歸其身衣食饒裕姦邪不生安樂無事天下
和平智者無所施其策勇者無所錯其威(智/以)
(救危勇以止暴危/暴不作何用之有)
老子曰霸王之道以謀慮之以策圖之挾義
而動非以圖存也將以存亡也(存其/亡者)故聞敵
國之君有暴虐其民者即舉兵而臨其境責
以不義刺以過行兵至其郊令軍帥曰無伐
樹木無掘墳墓無敗五穀無焚積聚無捕民
虜無聚六畜乃發號施令曰其國之君逆天
地侮鬼神决獄不平殺戮無罪天之所誅民
之所讎也兵之來也以廢不義而授有德也
有敢逆天道亂民之賊者身死族滅以家聽
者禄以家以里聽者賞以里以鄉聽者封以
鄉以縣聽者侯其縣剋其國不及其民廢其
君易其政尊其秀士顯其賢良振其孤寡恤
其貧窮出其囹圄賞其有功百姓開户而内
之漬米而儲之唯恐其不來也義兵至於境
不戰而止(義兵所臨明吿天地幽通鬼神德/被萬物以辭禧衆以罪問敵亦非)
(容易而動凶器百姓悦戴唯恐不/至殷湯文武以義而平暴亂也)不義之兵
至於伏屍流血相交以前故爲地戰者不能
成其王爲身求者不能立其功舉事以爲人
者衆助之以自爲者衆去之衆之所動雖弱
必强衆之所去雖大必亡(不義之兵以强淩/弱恃大侵小戮無)
(辜害有道雖屠城萬計掠地千里其由項籍/威鎮海内氣吞宇宙勢拔丘阜終爲高祖所)
(摧折者以其不循道理雖大必敗雖强必/亡圖霸尚不可得而況欲成王業者乎)
老子曰上義者治國家理境内行仁義布德
施惠立正法塞邪道群臣親附百姓和輯上
下一心羣臣同力諸侯服其威四方懷其德
脩正廟堂之上折衝千里之外發號行令而
天下響應此其上也地廣民衆主賢將良國
富兵强約束信號令明兩敵相當未交兵接
刃而敵人奔亡此其次也知土地之宜習險
隘之利明苛政之變察行陣之事白刃合流
矢接輿死扶傷流血千里暴骸滿野義之下
也(修德而勝者上守法而勝/者中用兵而勝者下也)兵之勝敗皆在
於政政勝其民下附其上即兵强民勝其政
下叛其上即兵弱義足以懷天下之民事業
足以當天下之急選舉足以得賢士之心謀
慮足以决輕重之權此上義之道也
老子曰國之所以强者必死也所以必死者
義也義之所以行者威也是故令之以文齊
之以武是謂必取威義並行是謂必强白刃
交接矢石若雨而士爭先者賞信而罰明也
上視下如子下事上如父上視下如弟下事
上如兄上視下如子必王四海下事上如父
必政天下上視下如弟即必難爲之死下事
上如兄即必難爲之亡故父子兄弟之寇不
可與之鬥(有君如此則天下如一家萬兵共/一心則雖敵不懼雖死不顧恩義)
(所感則視死如歸豈有見父有危急而子吝/其生而不救君有難而臣懼於死而不忠者)
(也)是故義君内修其政以積其德外塞於邪
以明其勢察其勞佚以知飢飽戰期有日視
死若歸恩之加也(信義立雖死不顧/恩威治无遠不至)

通玄眞經卷之十一















通玄眞經卷之十二璧十二
　　　　默希子注
　　　上禮
老子曰上古眞人(玄古之/君也)呼吸陰陽而羣生
莫不仰其德以和順當此之時領理隱密自
成純樸純樸未散而萬物大優(内韜明德外/和萬物天下)
(無事各乃遂其性無/相侵害故並優游也)及世乆衰也至伏羲氏
昧昧懋懋皆欲離其童蒙之心而覺悟乎天
地之間其德煩而不一(時始畫八卦以通神/明以類萬情結繩以)
(爲綱罟以畋以漁離蒙覺悟其君於天下漸/失其本德煩不一比玄古之時以爲衰世也)
及至神農黃帝覈領天下紀綱四時和調陰
陽於是萬民莫不竦身而思戴聽而視故治
而不和(伏羲作耒耜以教民播種黄帝造軒/冕之服覈領謂陰陽壅沈而通之逆)
(氣戾物絶而止之造書契建律曆紀四時和/五行恐失其所使萬物皆竦身莫不注其耳)
(目聽視德化以嚴/其上故言不和也)下至夏殷之世嗜欲達於
物聰眀誘於外性命失其眞(至夏殷興嗜欲/則誘於物外眩)
(聰明則内/失其眞)施及周室澆醇散樸離道以爲僞
險德以爲行智巧萌生狙學以擬聖華誣以
脇衆琢飾詩書以賈名譽各欲以行其智僞
以容於世而失大宗之本故世有喪性命衰
漸所由來久矣(至於周室道德全喪澆醯彌/甚以僞險爲道以華巧爲賢)
(顯道矜德賈名求譽以失大宗時之衰薄從/羲軒已來數千載故云久矣非周室頓爾也)
是故至人之學也欲以反性於無游心於虚
世俗之學擢德攓性内愁五藏暴行越知以
譊(乃巧切/暄呼也)名聲於世此至人所不爲也擢德
自見也攓性絶生也若夫至人定乎死生之
意通乎榮辱之理舉世譽之而不益勸舉世
非之而不加沮得至道之要也(至人者無代/不有但稀爾)
(萬中有一爲多也至人之學反性於華僞之/場沐神於虚靜之域不矜其德不伐其才死)
(生無變於己利害不經於心今之學者怫性/命以求達走聲譽以高名遂使姦衰競起忠)
(正伏匿欲求世之治欲/求身之安不可得之也)
老子曰古者被髮而無卷領以王天下其德
生而不殺與而不奪天下非其服同懷其德
當此之時陰陽和平萬物蕃息飛鳥之巢可
俯而探也走獸可係而從也(玄古之君不冠/不櫛被髮而卷)
(以王天下而安其生不奪其利故四時和萬/物理是以巢鳥採之而不驚走獸係之而不)
(懼德之/至也)及其衰也鳥獸蟲蛇皆爲民害故鑄
鐵鍛刃以禦其難故民迫其難則求其便因
其患則操其備各以其智去其所害就其所
利常故不可循器械不可因故先王之法度
有變易者也故曰名可名非常名也(世之衰/物不淳)
(一各生異情遞相殘害智詐相欺制器械而/爲備去其害就其利故先王變法非有常也)
(故法無/常名也)五帝異道而德覆天下三王殊事而
名後世因時而變者也譬猶師曠之調五音
也所推移上下無常尺寸以度而靡不中者
故通於樂之情者能作音有本主於中(五帝/三王)
(不同法度猶師曠之調五音道樂之情知音/之主夫五音以宫爲主萬姓以君爲主無主)
(於中即亂故立/主以一之也)而知規矩鈎繩之所用者能
治人故先王之制不宜即廢之末世之事善
即著之故聖人之制禮樂者而不制於禮樂
制物者不制於物制法者不制於法(制禮非/禮乖於)
(道也制樂而樂失其和也物制於/物尚可也法制非法逾其政也)故曰道可
道非常道也
老子曰昔者之聖王仰取象於天俯取度於
地中取法於人調陰陽之氣和四時之節察
陵陸水澤肥墽(古堯/切)高下之宜以立事生財
除飢寒之患辟疾疢之災中受人事以制禮
樂行仁義之道以治人倫列金木水火土之
性以立父子之親而成家聽五音清濁六律
相生之數以立君臣之義而成國察四時孟
仲季之序以立長幼之節而成官列地而州
之分國而治之立大學以教之此治之綱紀
也(此治天下/之六綱也)得道則舉失道則廢夫物未嘗
有張而不弛盛而不敗者也唯聖人可盛而
不敗聖人初作樂也以歸神杜淫反其天心
至其衰也流而不反淫而好色不顧正法流
及後世至於亡國其作書也以領理百事愚
者以不忘智者以記事及其衰也爲姦僞以
解有罪而殺不辜其作囿也以成宗廟之具
簡士卒以戒不虞及其衰也馳騁弋獵以奪
民時以罷(音/皮)民力其上賢也以平教化正獄
訟賢者在位能者在職澤施於下萬民懷德
至其衰也朋黨比周各推其所與廢公趣私
外内相舉姦人在位賢者隱處天地之道極
則反益則損故聖人治弊而改制事終而更
爲其美在和其失在權聖人之道曰非修禮
義廉耻不立民無廉耻不可以治不知禮義
法不能正非崇善廢醜不嚮禮義無法不可
以爲治不知禮義不可以行法法能殺不孝
者不能使人孝能刑盜者不能使人廉聖王
在上明好惡以示人經非譽以導之親而進
之賤不肖而退之刑錯(音/措)而不用禮義修而
任賢德也故天下之高以爲三公一州之高
以爲九卿一國之高以爲二十七大夫一鄉
之高以爲八十一元士(立官分職任賢去邪/爲王者股肱耳目以)
(和萬姓以/靜四方也)智過萬人者謂之英千人者謂之
俊百人者謂之傑十人者謂之豪明於天地
之道通於人情之理大足以容衆惠足以懷
遠智足以知權人英也德足以教化行足以
隱義信足以得衆眀足以照下人俊也行可
以爲儀表智足以决嫌疑信可以守約廉可
以使分財作事可法出言可道人傑也守職
不廢處義不比見難不苟免見利不苟得人
豪也(此擇才之道知人之因有一如此/即可用之若兼而有之即聖人也)英俊
豪傑各以大小之材處其位由本流末以重
制輕上唱下和四海之内一心同歸背貪鄙
嚮仁義其於化民若風之靡草今使不肖臨
賢雖嚴刑不能禁其姦小不能制大弱不能
使强天地之性也故聖人舉賢以立功不肖
之主舉其所與同觀其所舉治亂分矣察其
黨與賢不肖可論也(聖人用人各以其才而/官之不相逾越則天下)
(治/也)
老子曰爲禮者雕琢人性矯拂其情目雖欲
之禁以度心雖樂之節以禮趣翔周旋屈節
卑拜肉凝而不食酒澂而不飲外束其形内
愁(音/囚)其德鉗陰陽之和而迫性命之情故終
身爲哀人何則不本其所以欲而禁其所欲
不原其所以樂而防其所樂是猶圈獸而不
塞其垣禁其野心决江河之流而壅之以手
故曰開其兊濟其事終身不救(夫禮樂之弊/興矯飾之情)
(見者不本其無欲而節其所欲不原其無樂/而防其所樂則欲不可止樂不可禁樂不可)
(禁必至淫禮不可防必至怠而由開圈/縱獸决河止流一失其眞羣迷不返也)夫禮
者遏情閉欲以義自防雖情心㖥噎(㖥音菌/㖥欲吐)
也形性飢渴以不得已自强故莫能終其天
年(爲禮拘束不放肆迫於情性/皆强爲之故不終天年也)禮者非能使
人不欲也而能止之樂者非能使人勿樂也
而能防之夫使天下畏刑而不敢盜竊豈若
使無有盜心哉(謂不開嗜欲何假隄防/不積貨財無防盜竊也)故知
其無所用雖貪者皆辭之不知其所用廉者
不能讓之夫人之所以亡社稷身死人手爲
天下笑者未嘗非欲也(欲之爲害/其甚如此)知冬日之
扇夏日之裘無用於已萬物變爲塵垢矣(直/爲)
(無用天下之物化爲糞十故道/備無爲之事害歸有欲之人也)故揚湯止沸
沸乃益甚知其本者去火而已(親道莫若無/欲止沸在於)
(去/薪)
老子曰循性而行謂之道得其天性謂之德
性失然後貴仁義仁義立而道德廢純樸散
而禮樂飾是非形而百姓眩珠玉貴而天下
爭(道德既亡仁義不足以制其情禮樂不足/以禁其欲一人尚之百姓爭之則亂也)
夫禮者所以别尊卑貴賤也義者所以和君
臣父子兄弟夫婦人道之際也末世之禮恭
敬而交爲義者布施而得君臣以相非骨肉
以生怨也故水積則生相食之蟲土積則生
自肉之狩禮樂飾則生詐僞(猶揚火以自焚/投水以自溺且)
(禮義本無害人之性其由水火也亦無害/人之心用合其道則吉乖其道則凶也)末
世之爲治不積於養生之具澆天下之醇散
天下之樸滑亂萬民以清爲濁性命飛揚皆
亂以營貞信熳爛人失其性法與義相背行
與利相反貧富之相傾人君之與僕虜不足
以論夫有餘則讓不足則爭讓則禮義生爭
則暴亂起故多欲則事不省求贍則爭不止
故世治則小人守正而利不能誘也世亂則
君子爲姦而法不能禁也
老子曰衰世之主鑽山石挈金玉擿礲蜃消
銅鐵而萬物不滋刳胎焚郊覆巢毁卵鳳凰
不翔麒麟不遊構木爲臺焚林而畋竭澤而
漁積壤而丘處掘地而井飲濬川而爲池築
城而爲固拘獸以爲畜則陰陽繆戾四時失
序雷霆毁折雹霜爲害萬物焦夭處於太半
草木夏枯(衰世之主剖石索玉擿蚌求珠焚/郊竭澤刳胎毁卵恣情性之欲快)
(耳目之娱遂致乖戾萬物失所雷霆以恐之/霜雹以害之非萬邦之過一人之罪也故夏)
(桀殷紂城池非不高玉帛非不多妖艷非不/足倉庫非不盈俄而覆宗絶祀身死人手爲)
(天下笑豈不痛哉故曰天/鑒不遠在夏殷之世也)三川絶而不流分
山川谿谷使有壤界(周衰而三川竭晋微而/沙鹿崩國之將興必有)
(禎祥國之將亡/必有妖孽也)計人衆寡使有分數設機械
險阻以爲備制服色等異貴賤差賢不肖行
賞罰則兵革起而忿爭生虐殺不辜誅罰無
罪於是興矣(天地不得不變動人/物不得不災危也)
老子曰世之將喪性命猶陰氣之所起也主
闇昧而不明道廢而不行德滅而不揚舉事
戾於天發號逆四時春秋縮其和天地除其
德人君處位而不安大夫隱遁而不言羣臣
推上意而壞常疏骨肉而自容邪人諂而陰
謀遽載驕主而像其亂人以成其事是故君
臣乖而不親骨肉疏而不附田無立苗路無
緩步金積折廉壁襲無贏殻龜無腹蓍筮日
施天下不合而爲一家諸侯制法各異習俗
悖拔其根而棄其本鑿五刑爲刻削爭於錐
刀之末斬刈百姓盡其太半舉兵爲難攻城
濫殺覆高危安大衝車高重壘除戰隊使陣
死路犯嚴敵百往一反名聲苟盛兼國有地
伏尸數十萬老弱飢寒而死者不可勝計自
此之後天下未嘗得安其性命樂其習俗也
(末世驕主恃其威勢廣其土地盡生民之命/求錐刀之末伏尸流血無時暫寧以至今日)
(豈爲/有道)賢聖勃然而起持以道德輔以仁義近
者進其智遠者懷其德天下混而爲一子孫
相代輔佐黜讒佞之端息未辯之說除刻削
之法去煩苛之事屛流言之迹塞朋黨之門
消智能循大常隳枝體黜聰明大通混㝠萬
物各復歸其根夫聖人非能生時時至而不
失也是以不得中絶(聖人見其機得其時勃/然而起整頓乾坤撲滅)
(殘暴大庇蒼生天將降大任於/其人不得中絶言必有其主也)
老子曰酆水之深十仞而不受塵垢金石在
中形見於外非不深且清也魚鼈蛟龍莫之
歸也(言水至清魚不游/人至察衆不歸也)石上不生五穀秃山
不遊麋鹿無所蔭蔽也故爲政以苛爲察以
切爲明以刻下爲忠以計多爲功如此者譬
猶廣革者也大敗大裂之道也(爲政以苛必/敗之由爲革)
(以廣必/裂之道)其政悶悶其民淳淳其政察察其民
缺缺(上太察/下不安)
老子曰以政治國以奇用兵先爲不可勝之
政而後求勝於敵以未治而攻人之亂是猶
以火應火以水應水也同莫足以相治故以
異爲奇奇靜爲躁奇治爲亂奇飽爲飢奇逸
爲勞奇正之相應若水火金木之相伐也何
往而不勝故德均則衆者勝寡力敵則智者
制愚智同則有數者禽無數(此明正奇相攻/賢愚相敵大得)
(雖均人率衆者勝力雖敵智以制愚智雖均/而有計禽無計計數者皆相勝之術迭相禽)
(制而非道也/此明權也)
通玄眞經卷之十二
